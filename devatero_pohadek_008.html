<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="6">
    <link rel="prev" href="./devatero_pohadek_007.html">
    <link rel="next" href="./devatero_pohadek_009.html">
    <link rel="self" href="devatero_pohadek_008.html">
    <meta name="identifier" content="capek-devatero-pohadek-64472f0">
    <meta name="role" content="chapter">
  </head>
  <body data-nb-words="636" data-nb-chars="3732" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="27" data-nb-chars="171"><span class="idea" data-nb-ref-number="1" id="idea1" data-nb-words="27" data-nb-chars="171">Zatímco tak spala, počítal účetní vlásek po&nbsp;vlásku; a&nbsp;když se&nbsp;právě dopočítal jednoho tisíce, snad že&nbsp;silněji zatahal za&nbsp;jeden stříbrný vlas, králova maminka se&nbsp;probudila.</span></p>
        <p class="chunk" data-nb-ref-number="3" id="chunk3" data-nb-words="20" data-nb-chars="117"><span class="idea" data-nb-ref-number="2" id="idea2" data-nb-words="20" data-nb-chars="117">„Au,“ vykřikla, „proč mne budíte? Měla jsem živý sen; zdálo se&nbsp;mi, že&nbsp;právě překročil příští král hranice naší země.“</span></p>
        <p class="chunk" data-nb-ref-number="4" id="chunk4" data-nb-words="19" data-nb-chars="112"><span class="idea" data-nb-ref-number="3" id="idea3" data-nb-words="19" data-nb-chars="112">Babička sebou trhla. „To je&nbsp;divné,“ vyhrkla, „zrovna dnes se&nbsp;má&nbsp;ke&nbsp;mně nastěhovat můj vnouček z&nbsp;přespolní říše.“</span></p>
        <p class="chunk" data-nb-ref-number="5" id="chunk5" data-nb-words="18" data-nb-chars="125"><span class="idea" data-nb-ref-number="4" id="idea4" data-nb-words="18" data-nb-chars="125">Ale král ani neposlouchal a&nbsp;zvolal: „Odkudpak, maminko, odkudpak přijde příští král naší země? Ze&nbsp;kterého královského dvora?“</span></p>
        <p class="chunk" data-nb-ref-number="6" id="chunk6" data-nb-words="10" data-nb-chars="71"><span class="idea" data-nb-ref-number="5" id="idea5" data-nb-words="10" data-nb-chars="71">„To nevím,“ řekla králova maminka, „protože jste mne zrovna probudili.“</span></p>
        <p class="chunk" data-nb-ref-number="7" id="chunk7" data-nb-words="31" data-nb-chars="170"><span class="idea" data-nb-ref-number="6" id="idea6" data-nb-words="31" data-nb-chars="170">Zatím nejvyšší účetní počítal dál, a&nbsp;králova maminka zase usnula. Účetní počítá, počítá až&nbsp;do&nbsp;dvou tisíc, a&nbsp;tu&nbsp;se&nbsp;mu&nbsp;zase utrhla ruka a&nbsp;on&nbsp;zatahal silně za&nbsp;stříbrný vlas.</span></p>
        <p class="chunk" data-nb-ref-number="8" id="chunk8" data-nb-words="24" data-nb-chars="150"><span class="idea" data-nb-ref-number="7" id="idea7" data-nb-words="24" data-nb-chars="150">„Ale chaso,“ vykřikla králova maminka, „proč jste mne probudili? Právě se&nbsp;mi&nbsp;zdálo, že&nbsp;příštího krále sem nepřivede nikdo jiný než tahle černá kočka.“</span></p>
        <p class="chunk" data-nb-ref-number="9" id="chunk9" data-nb-words="15" data-nb-chars="93"><span class="idea" data-nb-ref-number="8" id="idea8" data-nb-words="15" data-nb-chars="93">„Jděte, maminko,“ divil se&nbsp;král, „kdopak jakživ slyšel, že&nbsp;by&nbsp;kočka někoho do&nbsp;domu přivedla?“</span></p>
        <p class="chunk" data-nb-ref-number="10" id="chunk10" data-nb-words="12" data-nb-chars="67"><span class="idea" data-nb-ref-number="9" id="idea9" data-nb-words="12" data-nb-chars="67">„Už to&nbsp;tak bude,“ řekla králova maminka, „ale teď mne nechte spát.“</span></p>
        <p class="chunk" data-nb-ref-number="11" id="chunk11" data-nb-words="25" data-nb-chars="155"><span class="idea" data-nb-ref-number="10" id="idea10" data-nb-words="25" data-nb-chars="155">Znovu usnula králova maminka, a&nbsp;znovu počítal účetní. Když se&nbsp;dopočítal vlasu třítisícího a&nbsp;posledního, zatřásla se&nbsp;mu&nbsp;ruka a&nbsp;on&nbsp;nechtě zase silně zatahal.</span></p>
        <p class="chunk" data-nb-ref-number="12" id="chunk12" data-nb-words="24" data-nb-chars="149"><span class="idea" data-nb-ref-number="11" id="idea11" data-nb-words="24" data-nb-chars="149">„Ach vy&nbsp;daremní,“ vykřikla králova maminka, „nenecháte starou bábu chvilku spát. Zrovna se&nbsp;mi&nbsp;zdálo, že&nbsp;sem příští král přijede se&nbsp;svým celým domem.“</span></p>
        <p class="chunk" data-nb-ref-number="13" id="chunk13" data-nb-words="24" data-nb-chars="135"><span class="idea" data-nb-ref-number="12" id="idea12" data-nb-words="24" data-nb-chars="135">„No to&nbsp;mně už, maminko, odpusťte,“ řekl na&nbsp;to&nbsp;král, „ale tohle asi nebude pravda. Kdopak by&nbsp;mohl s&nbsp;sebou přivézt celý královský zámek?“</span></p>
        <p class="chunk" data-nb-ref-number="14" id="chunk14" data-nb-words="13" data-nb-chars="82"><span class="idea" data-nb-ref-number="13" id="idea13" data-nb-words="13" data-nb-chars="82">„Nemluv, hochu, nadarmo,“ kárala ho&nbsp;maminka. „Člověk nikdy neví, co&nbsp;se&nbsp;může stát.“</span></p>
        <p class="chunk" data-nb-ref-number="15" id="chunk15" data-nb-words="46" data-nb-chars="281"><span class="idea" data-nb-ref-number="14" id="idea14" data-nb-words="46" data-nb-chars="281">„Baže,“ kývala hlavou babička, „dobře říká panímáma, pane králi. Mému nebožtíku muži, dej mu&nbsp;pánbůh nebe, prorokovala cikánka: Jednou ti&nbsp;kohout sezobe celý statek. A&nbsp;tu&nbsp;se&nbsp;táta dal, chudák, do&nbsp;smíchu a&nbsp;povídá: No&nbsp;víte, cikánko, tohle asi nebude pravda. Zrovna jako vy, pane králi.“</span></p>
        <p class="chunk" data-nb-ref-number="16" id="chunk16" data-nb-words="10" data-nb-chars="53"><span class="idea" data-nb-ref-number="15" id="idea15" data-nb-words="10" data-nb-chars="53">„A co,“ ptal se&nbsp;král dychtivě, „že to&nbsp;nebyla pravda?“</span></p>
        <p class="chunk" data-nb-ref-number="17" id="chunk17" data-nb-words="42" data-nb-chars="244"><span class="idea" data-nb-ref-number="16" id="idea16" data-nb-words="42" data-nb-chars="244">Babička si&nbsp;začala utírat slzy. „Inu, jednou pak přiletěl červený kohout, jako požár, a&nbsp;všechno nám sezobal. Táta pak chodil jako bez ducha a&nbsp;říkal pořád: Cikánka měla pravdu! Cikánka měla pravdu! A&nbsp;teď už&nbsp;je, chudák, dvacet let na&nbsp;pravdě boží.“</span></p>
        <p class="chunk" data-nb-ref-number="18" id="chunk18" data-nb-words="71" data-nb-chars="416"><span class="idea" data-nb-ref-number="17" id="idea17" data-nb-words="71" data-nb-chars="416">Tu&nbsp;se&nbsp;babička rozplakala; ale králova maminka ji&nbsp;vzala kolem krku, hladila ji&nbsp;po&nbsp;tváři a&nbsp;povídala: „Neplačte, babičko, nebo já&nbsp;začnu taky.“ Toho se&nbsp;král lekl, a&nbsp;proto začal honem cinkat penězi. Sázel na&nbsp;stůl tolar po&nbsp;tolaru, až&nbsp;jich vysázel tři tisíce, zrovna tolik, co&nbsp;se&nbsp;vešlo stříbrných vlasů pod čepec královy maminky. „Tak, babičko,“ řekl, „tadyhle máte a&nbsp;pánbůh vám to&nbsp;požehnej; ale z&nbsp;vás by&nbsp;člověk nezbohatl.“</span></p>
        <p class="chunk" data-nb-ref-number="19" id="chunk19" data-nb-words="172" data-nb-chars="937"><span class="idea" data-nb-ref-number="18" id="idea18" data-nb-words="172" data-nb-chars="937">Babička se&nbsp;zasmála, a&nbsp;všichni se&nbsp;zasmáli s&nbsp;ní&nbsp;– a&nbsp;začala strkat tolary do&nbsp;kapsáře. Ale kdež by&nbsp;kapsář stačil! Musela nahrnout tolary do&nbsp;nůše, a&nbsp;byla jich nůše plná, že&nbsp;ji&nbsp;babička ani neuzvedla. Dva vojevůdcové a&nbsp;sám král jí&nbsp;pomohli vysadit nůši na&nbsp;záda, a&nbsp;tu&nbsp;se&nbsp;babička pěkně všem uklonila, rozloučila se&nbsp;s&nbsp;královou maminkou a&nbsp;jenom se&nbsp;ještě otočila, aby se&nbsp;naposledy podívala na&nbsp;svou černou kočku Jůru. Ale Jůra nikde. Babička se&nbsp;točí, volá: „Na čičičí, na&nbsp;čičičí,“ – kočka nic. Ale za&nbsp;trůnem koukají něčí nožičky; babička tam jde po&nbsp;špičkách a&nbsp;vidí – princezna usnula v&nbsp;koutku za&nbsp;trůnem a&nbsp;na&nbsp;jejím klíně spí a&nbsp;přede drahocenná Jůra. Tu&nbsp;babička sáhla do&nbsp;kapsy a&nbsp;strčila princezně do&nbsp;dlaně tolar; jestli jí&nbsp;jej chtěla dát na&nbsp;památku, pak se&nbsp;tuze spletla, protože když se&nbsp;princezna probudila a&nbsp;našla na&nbsp;klíně kočku a&nbsp;v&nbsp;dlani tolar, vzala kočku do&nbsp;náručí a&nbsp;šla s&nbsp;ní&nbsp;ten tolar nejkratší cestou promlsat. Ale snad i&nbsp;to&nbsp;babička věděla předem.</span></p>
        <p class="chunk" data-nb-ref-number="20" id="chunk20" data-nb-words="33" data-nb-chars="204"><span class="idea" data-nb-ref-number="19" id="idea19" data-nb-words="33" data-nb-chars="204">Zatímco princezna ještě spala, byla už&nbsp;babička dávno doma, ráda, že&nbsp;přinesla tolik peněz, že&nbsp;nechala Jůru v&nbsp;dobrých rukou, a&nbsp;nejradši proto, že&nbsp;zrovna přivezl forman z&nbsp;přespolní říše jejího vnoučka Vaška.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>