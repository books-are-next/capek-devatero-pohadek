<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Devatero pohádek</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./devatero_pohadek_087.html">
    <link rel="next" href="./devatero_pohadek_089.html">
    <meta name="nb-order" content="85">
    <link rel="self" href="devatero_pohadek_088.html">
    <meta name="nb-identifier" content="capek-devatero-pohadek-803ab76">
    <meta name="nb-role" content="chapter">
  </head>
  <body data-nb-words="484" data-nb-chars="2815" class="nb-role-chapter nb-custom-style">
    <nav role="doc-toc">
      <ul>
        <li><a href="devatero_pohadek_005.html">Předmluva</a></li>
      </ul>
      <ul>
        <li><a href="devatero_pohadek_006.html">Velká kočičí pohádka</a>
          <ul>
            <li><a href="devatero_pohadek_009.html">2. Co všechno kočka dovede</a></li>
            <li><a href="devatero_pohadek_012.html">3. Jak detektývové kouzelníka honili</a></li>
            <li><a href="devatero_pohadek_015.html">4.Kterak slavný Sidney Hall kouzelníka chytil</a></li>
            <li><a href="devatero_pohadek_018.html">5. Jak kouzelník ve vězení seděl</a></li>
            <li><a href="devatero_pohadek_021.html">6. Pohádky konec</a></li>
          </ul>
        </li>
      </ul>
      <ul>
        <li><a href="devatero_pohadek_024.html">Pohádka psí</a></li>
      </ul>
      <ul>
        <li><a href="devatero_pohadek_031.html">Pohádka ptačí</a></li>
      </ul>
      <ul>
        <li><a href="devatero_pohadek_040.html">První loupežnická pohádka</a></li>
      </ul>
      <ul>
        <li><a href="devatero_pohadek_043.html">Pohádka vodnická</a></li>
      </ul>
      <ul>
        <li><a href="devatero_pohadek_054.html">Druhá loupežnická pohádka</a></li>
      </ul>
      <ul>
        <li><a href="devatero_pohadek_063.html">Pohádka tulácká</a></li>
      </ul>
      <ul>
        <li><a href="devatero_pohadek_076.html">Velká policejní pohádka</a></li>
      </ul>
      <ul>
        <li><a href="devatero_pohadek_101.html">Pohádka pošťácká</a></li>
      </ul>
      <ul>
        <li><a href="devatero_pohadek_124.html">Velká pohádka doktorská</a>
          <ul>
            <li><a href="devatero_pohadek_127.html">O princezně solimánské</a></li>
            <li><a href="devatero_pohadek_130.html">Případ s hejkalem</a></li>
            <li><a href="devatero_pohadek_133.html">Případ s havlovickým vodníkem</a></li>
            <li><a href="devatero_pohadek_136.html">Případ s rusalkami</a></li>
          </ul>
        </li>
      </ul>
      <ul>
        <li><a href="devatero_pohadek_139.html">Ediční poznámka</a></li>
      </ul>
      <ul>
        <li><a href="devatero_pohadek_140.html">Život a doba spisovatele Karla Čapka v datech</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_087.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="9" data-nb-chars="60"><span class="idea" data-nb-ref-number="1" id="idea1" data-nb-words="9" data-nb-chars="60">‚A mně jsi pročísl mikádíčko,‘ pochvalovala si&nbsp;čtvrtá hlava.</span></p>
        <p class="chunk" data-nb-ref-number="3" data-nb-words="10" data-nb-chars="62"><span class="idea" data-nb-ref-number="2" id="idea2" data-nb-words="10" data-nb-chars="62">‚Tím tvým hřebínkem bys mě&nbsp;mohl podrbat denně,‘ broukala pátá.</span></p>
        <p class="chunk" data-nb-ref-number="4" data-nb-words="9" data-nb-chars="54"><span class="idea" data-nb-ref-number="3" id="idea3" data-nb-words="9" data-nb-chars="54">‚Vždyť já&nbsp;jsem to&nbsp;pírko ani necítila,‘ povídala šestá.</span></p>
        <p class="chunk" data-nb-ref-number="5" data-nb-words="9" data-nb-chars="63"><span class="idea" data-nb-ref-number="4" id="idea4" data-nb-words="9" data-nb-chars="63">‚Člověče zlatá,‘ řekla sedmá hlava, ‚pošimrej mě&nbsp;ještě jednou!‘</span></p>
        <p class="chunk" data-nb-ref-number="6" data-nb-words="14" data-nb-chars="92"><span class="idea" data-nb-ref-number="5" id="idea5" data-nb-words="14" data-nb-chars="92">Tu&nbsp;vytáhl strážník Vokoun služební revolver a&nbsp;sedmkrát střelil, do&nbsp;každé dračí hlavy jednou.</span></p>
        <p class="chunk" data-nb-ref-number="7" data-nb-words="55" data-nb-chars="310"><span class="idea" data-nb-ref-number="6" id="idea6" data-nb-words="55" data-nb-chars="310">‚Kruciturci,‘ vyhrkla saň, ‚neházej na&nbsp;mě&nbsp;tím pískem, vždyť toho budu mít plné vlasy! Safra, mně ten tvůj drobeček vlítl do&nbsp;oka! A&nbsp;tuhle mně to&nbsp;tvé smítko uvázlo mezi zoubky! Tak, a&nbsp;teď už&nbsp;toho mám právě dost,‘ zařval drak, odkašlal všemi sedmi hrdly a&nbsp;ze&nbsp;všech sedmi tlam soptil oheň proti kolegovi Vokounovi.</span></p>
        <p class="chunk" data-nb-ref-number="8" data-nb-words="378" data-nb-chars="2174"><span class="idea" data-nb-ref-number="7" id="idea7" data-nb-words="378" data-nb-chars="2174">Kolega Vokoun se&nbsp;nelekl; vytáhl služební předpisy a&nbsp;přečetl si, co&nbsp;má&nbsp;strážník dělat, když má&nbsp;proti sobě přesilu; našel, že&nbsp;v&nbsp;takovém pádě má&nbsp;zavolat posilu. Potom si&nbsp;vyhledal předpis, co&nbsp;má&nbsp;dělat, když někde šlehá oheň, a&nbsp;našel, že&nbsp;za&nbsp;těch okolností má&nbsp;telefonovat pro hasiče. Tak si&nbsp;přečetl všechno, co&nbsp;má&nbsp;dělat, a&nbsp;zavolal hasiče a&nbsp;policejní posilu. Na&nbsp;tu&nbsp;posilu nás přiběhlo poklusem šest, kolegové Rabas, Holas, Matas, Kudlas, Firbas a&nbsp;já, a&nbsp;kolega Vokoun nám řekl: ‚Mládenci, tak tuhle máme vysvobodit tu&nbsp;holku z&nbsp;moci toho draka. On&nbsp;je&nbsp;sic drak pancéřový a&nbsp;na&nbsp;toho je&nbsp;každá šavle slabá, ale já&nbsp;jsem vypozoroval, že&nbsp;v&nbsp;zátylku je&nbsp;ten drak trochu měkčí, aby se&nbsp;mohl ohýbat. Tak až&nbsp;řeknu tři, musíte ho&nbsp;všichni seknout šavlí do&nbsp;zátylku. Ale dřív musí hasiči toho draka uhasit, aby nám nepropálil mundúr.‘ Jen to&nbsp;dořekl, když tu&nbsp;trárá přijelo k&nbsp;Židovským pecím sedm motorových stříkaček se&nbsp;sedmi hasiči. ‚Hasiči, pozor,‘ zvolal udatně strážník Vokoun, ‚až řeknu tři, začne každý z&nbsp;vás stříkat na&nbsp;jednu dračí palici, ale to&nbsp;musíte rovnou do&nbsp;chřtánu, co&nbsp;má&nbsp;drak mandle, protože tamtudýma jde ten oheň ven. Tak pozor: raz, dva, tři!‘ A&nbsp;jak řekl tři, pustili hasiči sedm proudů vody rovnou do&nbsp;sedmi dračích tlam, co&nbsp;z&nbsp;nich šlehal oheň jako z&nbsp;autogenu. Šššš, to&nbsp;vám to&nbsp;syčelo! Drak prskal, frkal a&nbsp;funěl, kašlal, kuckal a&nbsp;klel, chroptěl, chrčel, chrchlal a&nbsp;chrochtal, supěl, soptil, syčel a&nbsp;sípal a&nbsp;volal maminko a&nbsp;mlátil kolem sebe ocasem, ale hasiči nepopustili a&nbsp;stříkali a&nbsp;stříkali, až&nbsp;se&nbsp;z&nbsp;těch sedmi dračích hlav místo šlehajícího ohně vyvalila pára jako z&nbsp;lokomotivy, že&nbsp;nebylo na&nbsp;krok vidět. Potom ta&nbsp;pára prořídla, hasiči přestali stříkat, zatroubili a&nbsp;jeli domů; a&nbsp;drak, celý zmáčený a&nbsp;schlíplý, jen prskal a&nbsp;odplivoval a&nbsp;vytíral si&nbsp;vodu z&nbsp;očí a&nbsp;bručel: ‚Počkejte, kluci, tohle vám neslevím!‘ Ale tu&nbsp;zvolal kolega Vokoun: ‚Pozor, mládenci: ráz, dva, tři!‘ A&nbsp;jak řekl tři, my&nbsp;všichni strážníci jsme majzli šavlemi do&nbsp;sedmi dračích zátylků a&nbsp;sedm hlav se&nbsp;válelo na&nbsp;zemi; a&nbsp;ze&nbsp;sedmi krků vytryskla voda a&nbsp;stříkala jako z&nbsp;hydrantu, co&nbsp;jí&nbsp;do&nbsp;toho draka nateklo. ‚Tak pote, slečno,‘ řekl kolega Vokoun k&nbsp;té&nbsp;princezně murciánské, ‚ale dejte pozor, ať&nbsp;vám to&nbsp;nepocáká šatičky.‘</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_089.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>