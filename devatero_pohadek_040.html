<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="První
loupežnická pohádka">
    <meta name="apple-mobile-web-app-capable" content="yes">
    <title>První
      loupežnická pohádka</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="38">
    <link rel="prev" href="./devatero_pohadek_039.html">
    <link rel="next" href="./devatero_pohadek_041.html">
    <link rel="self" href="devatero_pohadek_040.html">
    <meta name="identifier" content="capek-devatero-pohadek-e7b333b">
    <meta name="role" content="chapter">
  </head>
  <body data-nb-words="2736" data-nb-chars="16420" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_039.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="3" data-nb-chars="24"><span class="idea" data-nb-ref-number="1" id="idea1" data-nb-words="1" data-nb-chars="5">První</span>
          <span class="idea" data-nb-ref-number="2" id="idea2" data-nb-words="2" data-nb-chars="19">loupežnická pohádka</span>
        </h1>
        <h3 id="_o-tlustém-pradědečkovi-anbsploupežnících_" class="chunk" data-nb-ref-number="2" data-nb-words="5" data-nb-chars="37"><span id="chunk2"><span class="idea" data-nb-ref-number="3" id="idea3" data-nb-words="5" data-nb-chars="37"><em>O tlustém pradědečkovi a&nbsp;loupežnících</em></span></span></h3>
        <p class="chunk" data-nb-ref-number="3" id="chunk3" data-nb-words="3" data-nb-chars="17"><span class="idea" data-nb-ref-number="4" id="idea4" data-nb-words="3" data-nb-chars="17">(od Josefa Čapka)</span></p>
        <p class="chunk" data-nb-ref-number="4" id="chunk4" data-nb-words="70" data-nb-chars="424"><span class="idea" data-nb-ref-number="5" id="idea5" data-nb-words="70" data-nb-chars="424">Můj nebožtík pradědeček byl povoláním sekerník a&nbsp;vedle toho obchodoval tu&nbsp;a&nbsp;tam v&nbsp;koních a&nbsp;jetelovém semínku. Při svých devadesáti osmi letech byl, chválabohu, ještě veselý a&nbsp;čilý brach, kulatý a&nbsp;červeňoučký jako jablíčko, ba, tak neobyčejně tlustý, že&nbsp;ho&nbsp;v&nbsp;létě prababička ukládala do&nbsp;sklepa, protože by&nbsp;se&nbsp;nahoře horkem rozplynul. Usadil se&nbsp;tedy pěkně dole ve&nbsp;sklepě, popíjel pivo s&nbsp;cukrem a&nbsp;těšil se&nbsp;na&nbsp;chladnější počasí.</span></p>
        <p class="chunk" data-nb-ref-number="5" id="chunk5" data-nb-words="155" data-nb-chars="947"><span class="idea" data-nb-ref-number="6" id="idea6" data-nb-words="155" data-nb-chars="947">Když přestalo parné léto, tu&nbsp;pak vylezl, batolil se&nbsp;po&nbsp;svém, hospodařil, šafařil a&nbsp;domostrojil, kupoval, prodával a&nbsp;sháněl, přibíjel, stloukal a&nbsp;tesařil, potil se&nbsp;a&nbsp;hmoždil se, dupal v&nbsp;bačkorách a&nbsp;klepal v&nbsp;pantoflích, statně jedl a&nbsp;pil, oháněl se&nbsp;zkrátka při svém valném věku a&nbsp;ctihodné tloušťce tak mile, že&nbsp;z&nbsp;něho všichni měli radost. Měl, panečku, nejbohatýrštější břicho z&nbsp;celé farnosti; však na&nbsp;něho také naše farnost byla hrdá. Takového druhého na&nbsp;farnosti nebylo: tak tlustého a&nbsp;červeného, tak plecitého a&nbsp;kolébavého, s&nbsp;takovými vráskami kolem očí a&nbsp;s&nbsp;takovým kulaťoučkým nosem a&nbsp;takovým podbradkem. Ba&nbsp;ani v&nbsp;jiných farnostech takového nebylo. Když přijel na&nbsp;trh do&nbsp;Králové Hradce, všichni se&nbsp;za&nbsp;ním ohlíželi, ať&nbsp;to&nbsp;byl student, biskup, nebo pan generál; cožpak hladový student nebo generál vyschlý a&nbsp;zamračený jako sleď, ale sám pan biskup nebyl daleko tak tlustý a&nbsp;tak ruměný, tak podsaditý a&nbsp;krásně kolébavý jako můj nebožtík pradědeček.</span></p>
        <p class="chunk" data-nb-ref-number="6" id="chunk6" data-nb-words="98" data-nb-chars="578"><span class="idea" data-nb-ref-number="7" id="idea7" data-nb-words="98" data-nb-chars="578">V&nbsp;obličeji byl pěkně vyholený, na&nbsp;nose, na&nbsp;tvářích a&nbsp;uších červený skoro do&nbsp;fialova; kolem krku si&nbsp;vázal strakatý šátek, přes břicho se&nbsp;mu&nbsp;klenula mocná vesta s&nbsp;dvěma řadami kovových knoflíků, a&nbsp;v&nbsp;ní&nbsp;měl velikou tabatěrku, do&nbsp;které se&nbsp;vešla libra sňupavého tabáku. Tak tu&nbsp;stál mezi povozníky a&nbsp;sedláky, mezi mlynáři a&nbsp;sekerníky a&nbsp;mluvil a&nbsp;vykládal, nebo seděl v&nbsp;hospodě, když ho&nbsp;bolely nohy, a&nbsp;tam mluvili a&nbsp;vykládali a&nbsp;šprýmovali. Ach, takových starosvětských a&nbsp;důkladných lidí už&nbsp;není! Však se&nbsp;také mému pradědečkovi přihodily věci zcela neobyčejné, jaké se&nbsp;už&nbsp;dnes nestávají.</span></p>
        <p class="chunk" data-nb-ref-number="7" id="chunk7" data-nb-words="118" data-nb-chars="691"><span class="idea" data-nb-ref-number="8" id="idea8" data-nb-words="118" data-nb-chars="691">Tak vám jednou prodal koně a&nbsp;vracel se&nbsp;se&nbsp;psem Voříškem a&nbsp;s&nbsp;několika stovkami v&nbsp;kapse domů, když ho&nbsp;na&nbsp;horách překvapila veliká bouře. Protože pradědeček měl raději pivo než vodu, ohlížel se&nbsp;honem po&nbsp;nějaké hospodě, kde by&nbsp;mohl pěkně v&nbsp;suchu přečkat lijavec a&nbsp;hromobití. Daleko široko nebylo stavení než o&nbsp;samotě mizerná hospoda „U oběšeného a&nbsp;láhve“. Jak už&nbsp;napovídá jméno, neměla ta&nbsp;hospoda zrovna dobrou pověst. Ale když daleko široko nebylo jiného úkrytu, nezbývalo pradědečkovi než uchýlit se&nbsp;do&nbsp;přístřeší „Oběšeného a&nbsp;láhve“, i&nbsp;učinil tak nerad, co&nbsp;lijavec máčel ho&nbsp;až&nbsp;na&nbsp;kůži a&nbsp;Voříška až&nbsp;na&nbsp;kosti, a&nbsp;proklínal bouři, klusaje, co&nbsp;mu&nbsp;stačil dech, k&nbsp;hospodě, jejíž všechna okna svítila.</span></p>
        <p class="chunk" data-nb-ref-number="8" id="chunk8" data-nb-words="227" data-nb-chars="1358"><span class="idea" data-nb-ref-number="9" id="idea9" data-nb-words="227" data-nb-chars="1358">Toho se&nbsp;však dobrý pradědeček i&nbsp;Voříšek ani ve&nbsp;snu nenadáli, že&nbsp;tu&nbsp;zapadnou rovnou do&nbsp;loupežnického bálu. Ano, měli tu&nbsp;zrovna nejhorší loupežníci bál a&nbsp;všichni ti&nbsp;chlapi se&nbsp;vám navlékli do&nbsp;nejrůznějších masek. Byl tady náčelník lupičů, proslulý Lotrando, ve&nbsp;fraku, v&nbsp;bílé kravatě a&nbsp;rukavicích jako veliký pán, jeho milenka, lstivá a&nbsp;napudrovaná Kokotička, se&nbsp;oblékla za&nbsp;baletku, pověstný vrah Hrdlořez se&nbsp;přestrojil do&nbsp;bledě modrého a&nbsp;růžového atlasu pá-žete, byl tu&nbsp;Veliký Šibal, Krvavý Jíra i&nbsp;Hmaták a&nbsp;Chramostejl i&nbsp;zlý Kudlich a&nbsp;mezinárodní lupič Dynamit a&nbsp;šejdíř Kujón, zkrátka všelijaká sebranka, která si&nbsp;vzala masky Turků, Číňanů, medvědů a&nbsp;bubeníků, kolovrátkářů, rytířů i&nbsp;kejklířů, jak už&nbsp;to&nbsp;bývá na&nbsp;maškarních bálech. Tu&nbsp;se&nbsp;tedy otáčeli, hodovali a&nbsp;bavili se&nbsp;jako docela slušní a&nbsp;poctiví lidé, ale z&nbsp;jízlivých očí jim nekoukalo nic kalého. A&nbsp;pod parukami měli vlasy ježaté, na&nbsp;tvářích jizvy. Krvavému Jírovi scházely na&nbsp;levé ruce dva prsty, ale zato ty&nbsp;zbývající byly plné prstenů, ruce měli neupracované, ale s&nbsp;velkými zlodějskými klouby a&nbsp;za&nbsp;nehty špínu, a&nbsp;někteří měli i&nbsp;špinavé uši, protože stále pomýšleli na&nbsp;lotroviny a&nbsp;pak zapomenou pořádně se&nbsp;umýt mýdlem a&nbsp;teplou vodou. Jen si&nbsp;tak přejedou mokrou prackou přes obličej jako kočka a&nbsp;myslí, že&nbsp;to&nbsp;je&nbsp;tím odbyté. Tak si&nbsp;to, kluci, pamatujte a&nbsp;myjte se&nbsp;pořádně, když vám to&nbsp;maminka ráno poručí.</span></p>
        <p class="chunk" data-nb-ref-number="9" id="chunk9" data-nb-words="116" data-nb-chars="689"><span class="idea" data-nb-ref-number="10" id="idea10" data-nb-words="116" data-nb-chars="689">No&nbsp;tak tedy pradědeček se&nbsp;velmi podivil, že&nbsp;zapadl rovnou do&nbsp;bálu, trochu se&nbsp;lekl, ale nepomyslil si&nbsp;hned, že&nbsp;by&nbsp;to&nbsp;mohli být právě loupežníci. Voříšek frkal a&nbsp;otřásal se&nbsp;a&nbsp;ten si, myslím, vůbec nic nemyslil. Tak teda pradědeček pozdravil: „Dobrou zábavu přeji vespolek!“, usedl stranou a&nbsp;poručil si&nbsp;syrečky a&nbsp;pivo. A&nbsp;tu&nbsp;jeden z&nbsp;loupežníků, který tu&nbsp;hodoval na&nbsp;řízkách, k&nbsp;nimž střídavě přikusoval okurky, zmrzlinu a&nbsp;krémové trubičky, povídá: „Dobré chutnání!“ a&nbsp;dědeček pěkně odpověděl: „Též tak, i&nbsp;nápodobně,“ neboť si&nbsp;potrpěl na&nbsp;slušnost. Ale to&nbsp;se&nbsp;ví, loupežníci, kteří viděli, jaká poctivá kůže jim padla do&nbsp;rukou, to&nbsp;s&nbsp;ním nemysleli dobře a&nbsp;chtěli se&nbsp;na&nbsp;jeho účet nešlechetně pobavit.</span></p>
        <p class="chunk" data-nb-ref-number="10" id="chunk10" data-nb-words="114" data-nb-chars="719"><span class="idea" data-nb-ref-number="11" id="idea11" data-nb-words="114" data-nb-chars="719">A&nbsp;tak začali. „Pantáto Cvalíku,“ zaštěbetala Kokotička, jako kdyby se&nbsp;pradědeček nejmenoval Novotný. „Pantáto, my&nbsp;bychom se&nbsp;pěkně k&nbsp;sobě hodili do&nbsp;páru! Zadám vám jednu čtverylku, skotskou, nebo ještě raději kvapík.“ Loupežníci se&nbsp;řehtali. Kokotička byla tenká až&nbsp;moc, kdepak na&nbsp;pradědečka kvapík! Pradědečka zamrzela taková důvěrná řeč a&nbsp;ten smích. Vzpomněl si&nbsp;na&nbsp;prababičku, a&nbsp;jak povídám, Kokotička byla tenká jako šindel. Na&nbsp;tohle se&nbsp;ta&nbsp;holka nemusela tolik naparovat! I&nbsp;řekl tedy pradědeček, nadzvedaje svou ohromnou botu s&nbsp;podkůvkami a&nbsp;cvoky: „Nevzal jsem si&nbsp;na&nbsp;to&nbsp;tancování lakýrky, a&nbsp;třeba bych vám, slečinko, mohl šlápnout na&nbsp;nožičku, a&nbsp;vy, koukám, máte nožičky jako hůlky, jako sirky, ba&nbsp;co&nbsp;dím, jako brabec.“</span></p>
        <p class="chunk" data-nb-ref-number="11" id="chunk11" data-nb-words="119" data-nb-chars="714"><span class="idea" data-nb-ref-number="12" id="idea12" data-nb-words="119" data-nb-chars="714">Kokotičce se&nbsp;ta&nbsp;odpověď zrovna nelíbila, i&nbsp;obrátila se&nbsp;zamračeně k&nbsp;svému Lotrandovi, krutému lupiči. Lotrando se&nbsp;zlověstně zatáhl za&nbsp;svůj přetenký knír: „Ha, víš, kam jsi se&nbsp;dostal, bídný selský hřbete? Upadl jsi mezi loupežníky!“ Pradědeček se&nbsp;leknutím až&nbsp;zapotil; z&nbsp;toho setkání nekoukalo nic dobrého. „Já jsem proslulý Lotrando,“ pokračoval náčelník, „a tamten s&nbsp;loutnou, to&nbsp;je&nbsp;pověstný vrah Hrdlořez, a&nbsp;tu&nbsp;ten Turek, to&nbsp;je&nbsp;obávaný Kudlich, a&nbsp;ten Číňan, to&nbsp;je&nbsp;Krvavý Jíra, a&nbsp;medvěd, to&nbsp;je&nbsp;Dynamit, a&nbsp;ten bubeník je&nbsp;Hmaták, a&nbsp;kolovrátkář, to&nbsp;je&nbsp;Chramostejl, a&nbsp;kejklíř, to&nbsp;je&nbsp;Veliký Šibal, a&nbsp;rytíř, to&nbsp;je&nbsp;Kujón, všichni moji krvaví páni tovaryši! A&nbsp;toto je&nbsp;naše loupežnická hymna,“ pravil Lotrando a&nbsp;počal zpívat:</span></p>
        <blockquote class="chunk" data-nb-ref-number="12" id="chunk12" data-nb-words="33" data-nb-chars="189"><span class="idea" data-nb-ref-number="13" id="idea13" data-nb-words="1" data-nb-chars="0"></span>
          <p><span class="idea" data-nb-ref-number="14" id="idea14" data-nb-words="3" data-nb-chars="22">„Kamarádi, drazí páni,<br></span>
            <span class="idea" data-nb-ref-number="15" id="idea15" data-nb-words="3" data-nb-chars="21">loupežníci a&nbsp;kumpáni,<br></span>
            <span class="idea" data-nb-ref-number="16" id="idea16" data-nb-words="2" data-nb-chars="20">dobrodruzi, taškáři,<br></span>
            <span class="idea" data-nb-ref-number="17" id="idea17" data-nb-words="2" data-nb-chars="20">zlodějíčci, kapsáři,<br></span>
            <span class="idea" data-nb-ref-number="18" id="idea18" data-nb-words="3" data-nb-chars="25">podvodníci, vrazi, rváči,<br></span>
            <span class="idea" data-nb-ref-number="19" id="idea19" data-nb-words="3" data-nb-chars="23">zabijáci, lstiví hráči,<br></span>
            <span class="idea" data-nb-ref-number="20" id="idea20" data-nb-words="6" data-nb-chars="24">nám je&nbsp;bene, nám je&nbsp;hej,<br></span>
            <span class="idea" data-nb-ref-number="21" id="idea21" data-nb-words="1" data-nb-chars="4">hej,<br></span>
            <span class="idea" data-nb-ref-number="22" id="idea22" data-nb-words="8" data-nb-chars="30">ať&nbsp;jsi kdo jsi, k&nbsp;nám se&nbsp;dej!“</span>
          </p>
          <span class="idea" data-nb-ref-number="23" id="idea23" data-nb-words="1" data-nb-chars="0"></span>
        </blockquote>
        <p class="chunk" data-nb-ref-number="13" id="chunk13" data-nb-words="5" data-nb-chars="28"><span class="idea" data-nb-ref-number="24" id="idea24" data-nb-words="5" data-nb-chars="28">Na&nbsp;to&nbsp;zazpíval Veliký Šibal:</span></p>
        <blockquote class="chunk" data-nb-ref-number="14" id="chunk14" data-nb-words="23" data-nb-chars="104"><span class="idea" data-nb-ref-number="25" id="idea25" data-nb-words="1" data-nb-chars="0"></span>
          <p><span class="idea" data-nb-ref-number="26" id="idea26" data-nb-words="4" data-nb-chars="22">„Řetězy ze&nbsp;zlata, hej,<br></span>
            <span class="idea" data-nb-ref-number="27" id="idea27" data-nb-words="6" data-nb-chars="29">prsten a&nbsp;šperk a&nbsp;drahý kámen.<br></span>
            <span class="idea" data-nb-ref-number="28" id="idea28" data-nb-words="4" data-nb-chars="23">Jen pozor, brachu, dej,<br></span>
            <span class="idea" data-nb-ref-number="29" id="idea29" data-nb-words="7" data-nb-chars="30">chytnou tě&nbsp;a&nbsp;je&nbsp;s&nbsp;tebou amen.“</span>
          </p>
          <span class="idea" data-nb-ref-number="30" id="idea30" data-nb-words="1" data-nb-chars="0"></span>
        </blockquote>
        <p class="chunk" data-nb-ref-number="15" id="chunk15" data-nb-words="1" data-nb-chars="5"><span class="idea" data-nb-ref-number="31" id="idea31" data-nb-words="1" data-nb-chars="5">Sbor:</span></p>
        <blockquote class="chunk" data-nb-ref-number="16" id="chunk16" data-nb-words="14" data-nb-chars="62"><span class="idea" data-nb-ref-number="32" id="idea32" data-nb-words="1" data-nb-chars="0"></span>
          <p><span class="idea" data-nb-ref-number="33" id="idea33" data-nb-words="6" data-nb-chars="32">„Štěstí ti&nbsp;vinšujem na&nbsp;tu&nbsp;cestu,<br></span>
            <span class="idea" data-nb-ref-number="34" id="idea34" data-nb-words="6" data-nb-chars="30">však i&nbsp;nás povedou do&nbsp;arestu!“</span>
          </p>
          <span class="idea" data-nb-ref-number="35" id="idea35" data-nb-words="1" data-nb-chars="0"></span>
        </blockquote>
        <p class="chunk" data-nb-ref-number="17" id="chunk17" data-nb-words="1" data-nb-chars="9"><span class="idea" data-nb-ref-number="36" id="idea36" data-nb-words="1" data-nb-chars="9">Hrdlořez:</span></p>
        <blockquote class="chunk" data-nb-ref-number="18" id="chunk18" data-nb-words="19" data-nb-chars="98"><span class="idea" data-nb-ref-number="37" id="idea37" data-nb-words="1" data-nb-chars="0"></span>
          <p><span class="idea" data-nb-ref-number="38" id="idea38" data-nb-words="3" data-nb-chars="21">„Nabitá pistole, hej,<br></span>
            <span class="idea" data-nb-ref-number="39" id="idea39" data-nb-words="5" data-nb-chars="28">ostrý nůž s&nbsp;čepelí třpytnou.<br></span>
            <span class="idea" data-nb-ref-number="40" id="idea40" data-nb-words="4" data-nb-chars="23">Jen, brachu, pozor dej,<br></span>
            <span class="idea" data-nb-ref-number="41" id="idea41" data-nb-words="5" data-nb-chars="26">běda ti, když tě&nbsp;chytnou!“</span>
          </p>
          <span class="idea" data-nb-ref-number="42" id="idea42" data-nb-words="1" data-nb-chars="0"></span>
        </blockquote>
        <p class="chunk" data-nb-ref-number="19" id="chunk19" data-nb-words="1" data-nb-chars="5"><span class="idea" data-nb-ref-number="43" id="idea43" data-nb-words="1" data-nb-chars="5">Sbor:</span></p>
        <blockquote class="chunk" data-nb-ref-number="20" id="chunk20" data-nb-words="13" data-nb-chars="66"><span class="idea" data-nb-ref-number="44" id="idea44" data-nb-words="1" data-nb-chars="0"></span>
          <p><span class="idea" data-nb-ref-number="45" id="idea45" data-nb-words="5" data-nb-chars="33">„Bratříčku, bratře, dej nám vale,<br></span>
            <span class="idea" data-nb-ref-number="46" id="idea46" data-nb-words="6" data-nb-chars="33">však se&nbsp;zas sejdeme v&nbsp;kriminále!“</span>
          </p>
          <span class="idea" data-nb-ref-number="47" id="idea47" data-nb-words="1" data-nb-chars="0"></span>
        </blockquote>
        <p class="chunk" data-nb-ref-number="21" id="chunk21" data-nb-words="2" data-nb-chars="12"><span class="idea" data-nb-ref-number="48" id="idea48" data-nb-words="2" data-nb-chars="12">Krvavý Jíra:</span></p>
        <blockquote class="chunk" data-nb-ref-number="22" id="chunk22" data-nb-words="20" data-nb-chars="91"><span class="idea" data-nb-ref-number="49" id="idea49" data-nb-words="1" data-nb-chars="0"></span>
          <p><span class="idea" data-nb-ref-number="50" id="idea50" data-nb-words="4" data-nb-chars="20">„O trochu krve, hej,<br></span>
            <span class="idea" data-nb-ref-number="51" id="idea51" data-nb-words="6" data-nb-chars="27">jen píchej a&nbsp;bij a&nbsp;střílej!<br></span>
            <span class="idea" data-nb-ref-number="52" id="idea52" data-nb-words="4" data-nb-chars="22">Brachu, jen pozor dej,<br></span>
            <span class="idea" data-nb-ref-number="53" id="idea53" data-nb-words="4" data-nb-chars="22">je-li ti&nbsp;život milej.“</span>
          </p>
          <span class="idea" data-nb-ref-number="54" id="idea54" data-nb-words="1" data-nb-chars="0"></span>
        </blockquote>
        <p class="chunk" data-nb-ref-number="23" id="chunk23" data-nb-words="1" data-nb-chars="5"><span class="idea" data-nb-ref-number="55" id="idea55" data-nb-words="1" data-nb-chars="5">Sbor:</span></p>
        <blockquote class="chunk" data-nb-ref-number="24" id="chunk24" data-nb-words="9" data-nb-chars="50"><span class="idea" data-nb-ref-number="56" id="idea56" data-nb-words="1" data-nb-chars="0"></span>
          <p><span class="idea" data-nb-ref-number="57" id="idea57" data-nb-words="3" data-nb-chars="23">„Adié, páni loupežníci,<br></span>
            <span class="idea" data-nb-ref-number="58" id="idea58" data-nb-words="4" data-nb-chars="27">na&nbsp;shledanou pod šibenicí!“</span>
          </p>
          <span class="idea" data-nb-ref-number="59" id="idea59" data-nb-words="1" data-nb-chars="0"></span>
        </blockquote>
        <p class="chunk" data-nb-ref-number="25" id="chunk25" data-nb-words="131" data-nb-chars="796"><span class="idea" data-nb-ref-number="60" id="idea60" data-nb-words="131" data-nb-chars="796">Tak zpívali loupežníci a&nbsp;přiťukávali si&nbsp;ve&nbsp;sboru naplněnými sklenicemi, co&nbsp;pradědeček trnul, že&nbsp;mohou zpívat tak strašnou píseň a&nbsp;být přitom tak veselí. Honem přemítal, co&nbsp;učinit, a&nbsp;tu&nbsp;ho&nbsp;napadlo, že&nbsp;by&nbsp;měl také pustit nějakou hrůzu: i&nbsp;vykulil ukrutně oči, svraštil čelo a&nbsp;ošklivě se&nbsp;zaškaredil a&nbsp;pokusil se&nbsp;zalhat. „Však já&nbsp;vím,“ povídá. „Proto jsem mezi vás přišel. Též já&nbsp;jsem přestrojený. Oblékl jsem se&nbsp;za&nbsp;starého tlustého sekerníka, ale já&nbsp;jsem vlastně slavný zloděj, lupič a&nbsp;mnohonásobný vrah Velevrah, který sám těmato vlastníma rukama zapíchal, podřezal a&nbsp;zavraždil šedesát mužů, třicet žen a&nbsp;patnáct dětí a&nbsp;vyloupil jsem všechny zámky a&nbsp;hrady a&nbsp;domy a&nbsp;stavení a&nbsp;chalupy v&nbsp;celém širokém okolí! A&nbsp;toto je&nbsp;můj policejní pes, sveřepý Ostrozub,“ doložil pradědeček, ohlížeje se&nbsp;po&nbsp;Voříškovi.</span></p>
        <p class="chunk" data-nb-ref-number="26" id="chunk26" data-nb-words="87" data-nb-chars="536"><span class="idea" data-nb-ref-number="61" id="idea61" data-nb-words="87" data-nb-chars="536">Ale raubířská rota se&nbsp;jenom pustě rozchechtala. Jak by&nbsp;ne! Voříšek pěkně panáčkoval a&nbsp;pokorně prosil hodující lupiče o&nbsp;kostičku. A&nbsp;Lotrando zvedl výsměšně do&nbsp;výše váček s&nbsp;penězi, tabatěrku, ba&nbsp;i&nbsp;strakatý kapesní šátek, vše, co&nbsp;nic netušícímu pradědečkovi za&nbsp;jeho holedbavé řeči vytáhl z&nbsp;kapsy ohebný zlodějíček Veliký Šibal. „I hleďme,“ povídá Lotrando, „ale tohle jsou, myslím, vaše vlastní peníze, i&nbsp;tabatěrka a&nbsp;šňupák, co&nbsp;vám Veliký Šibal tak pěkně vyfoukl. To, holenku, musíte jít k&nbsp;nám do&nbsp;učení, chcete-li brát cizí a&nbsp;své podržet.“</span></p>
        <p class="chunk" data-nb-ref-number="27" id="chunk27" data-nb-words="49" data-nb-chars="277"><span class="idea" data-nb-ref-number="62" id="idea62" data-nb-words="49" data-nb-chars="277">Pradědeček se&nbsp;zadrbal na&nbsp;týle; z&nbsp;téhle bryndy, pomyslil si, se&nbsp;tak lehko nedostanu. A&nbsp;loupežníci se&nbsp;hned rozhlučeli: „Toť, musí k&nbsp;nám jít za&nbsp;učedníka!“ – Jak jsem povídal: nejprve si&nbsp;z&nbsp;něho chtěli tropit blázna a&nbsp;notně ho&nbsp;potrápit, a&nbsp;kdožví co&nbsp;s&nbsp;ním potom nejhoršího zamýšleli.</span></p>
        <p class="chunk" data-nb-ref-number="28" id="chunk28" data-nb-words="79" data-nb-chars="439"><span class="idea" data-nb-ref-number="63" id="idea63" data-nb-words="79" data-nb-chars="439">I&nbsp;spustil Kujón: „Pověz, učedníku, kdo je&nbsp;to, kdo má&nbsp;své v&nbsp;cizí kapse?“ I&nbsp;rozmýšlí se&nbsp;pradědeček a&nbsp;povídá: „To je&nbsp;okradený; co&nbsp;bylo jeho, je&nbsp;v&nbsp;kapse zlodějově.“ „Ba ne, špatně,“ zubil se&nbsp;Kujón, „je to&nbsp;zloděj. Ten přece má&nbsp;v&nbsp;cizí kapse svou ruku!“ Hádanka se&nbsp;pradědečkovi naprosto nelíbila: viděl, že&nbsp;s&nbsp;takovými šejdíři pranic nepořídí; kdyby byl hádal, že&nbsp;zloděj, vysmáli by&nbsp;se&nbsp;mu&nbsp;zase, že&nbsp;je&nbsp;to&nbsp;okradený, a&nbsp;nenechali by&nbsp;ho&nbsp;nikdy uhodnout.</span></p>
        <p class="chunk" data-nb-ref-number="29" id="chunk29" data-nb-words="14" data-nb-chars="90"><span class="idea" data-nb-ref-number="64" id="idea64" data-nb-words="14" data-nb-chars="90">„A teď mu, Veliký Šibale, řekni, jaké vlastnosti musí mít pravý zloděj,“ poručil Lotrando.</span></p>
        <p class="chunk" data-nb-ref-number="30" id="chunk30" data-nb-words="165" data-nb-chars="989"><span class="idea" data-nb-ref-number="65" id="idea65" data-nb-words="165" data-nb-chars="989">Veliký Šibal se&nbsp;rozkročil před pradědečkem a&nbsp;počal přednášet: „Pravý Zloděj, Zlodějík i&nbsp;Zlodějíček je&nbsp;v&nbsp;noci černý, v&nbsp;trávě zelený, ve&nbsp;dne průhledný; má&nbsp;být tenký jako drátek a&nbsp;ohebný jako úhoř, aby proklouzl uchem od&nbsp;hrnečku, klíčovou dírkou, dveřní skulinkou, zední puklinkou; dovede se&nbsp;schovat pod stébelkem, ani nedýchá, ani nedutá, nesmí zakýchat a&nbsp;zakašlat, umí lézt po&nbsp;zdi jako moucha a&nbsp;ruce i&nbsp;nožky má&nbsp;tiché jako kočička, aby dveře nevrzaly a&nbsp;podlaha neskřípala, pes se&nbsp;nerozštěkal a&nbsp;hospodář se&nbsp;neprobudil. Smí mít v&nbsp;těle jen libru kostí a&nbsp;na&nbsp;těle jen tři loty masa, aby do&nbsp;všeho vklouzl, všudy vnikl, všude se&nbsp;schoval, všudy se&nbsp;provinul a&nbsp;proklouzl; když je&nbsp;těžší nebo tlustší, tak se&nbsp;musí otesat a&nbsp;přitesat sekerou, okrájet a&nbsp;ořezat pořízem, ohoblovat a&nbsp;připilovat, odřít, oškrabat a&nbsp;přidrbat, ohladit a&nbsp;vypulírovat, vytáhnout a&nbsp;ohnout, změkčit, zpružit a&nbsp;vztužit, vytepat cepem a&nbsp;palicí a&nbsp;vyklepat kladívkem, vymočit, zvláčnět a&nbsp;vysušit ve&nbsp;vodě, pod zemí, v&nbsp;ohni i&nbsp;ve&nbsp;vzduchu.“</span></p>
        <p class="chunk" data-nb-ref-number="31" id="chunk31" data-nb-words="43" data-nb-chars="235"><span class="idea" data-nb-ref-number="66" id="idea66" data-nb-words="43" data-nb-chars="235">Pradědečkovi se&nbsp;hrůzou zježily vlasy na&nbsp;hlavě, a&nbsp;již se&nbsp;před něho postavil Hmaták a&nbsp;ptá se: „A co, učedníku, uděláš, kdyby ses vloupal do&nbsp;stavení a&nbsp;někdo se&nbsp;přece ve&nbsp;vedlejší světnici probudil a&nbsp;zvolal by: ‚Je tam někdo?‘ – Co&nbsp;uděláš?“</span></p>
        <p class="chunk" data-nb-ref-number="32" id="chunk32" data-nb-words="8" data-nb-chars="57"><span class="idea" data-nb-ref-number="67" id="idea67" data-nb-words="8" data-nb-chars="57">„Byl bych tiše, ani bych nemuknul,“ odpověděl pradědeček.</span></p>
        <p class="chunk" data-nb-ref-number="33" id="chunk33" data-nb-words="65" data-nb-chars="390"><span class="idea" data-nb-ref-number="68" id="idea68" data-nb-words="65" data-nb-chars="390">„Chyba,“ vysmál se&nbsp;mu&nbsp;Chramostejl, „odpovíš hodně hlasitě: ‚Nikdo!‘, aby se&nbsp;probuzený uspokojil a&nbsp;řekl: ‚Ach ták, já&nbsp;myslel, že&nbsp;tam někdo je.‘ – A&nbsp;když bude volat: ‚Loupež!‘, odpovíš: Já&nbsp;nic neloupu!‘ A&nbsp;když bude křičet: ‚Vrazi-i-í!‘, opáčíš, že&nbsp;dáš pozor, abys do&nbsp;ničeho nevrazil, a&nbsp;když bude volat: ‚Po-moc!‘, odpovíš mu&nbsp;zdvořile: ‚Děkuju za&nbsp;pomoc, já&nbsp;už&nbsp;si&nbsp;to&nbsp;všechno pěkně odnesu sám.‘“</span></p>
        <p class="chunk" data-nb-ref-number="34" id="chunk34" data-nb-words="137" data-nb-chars="822"><span class="idea" data-nb-ref-number="69" id="idea69" data-nb-words="137" data-nb-chars="822">„A teď,“ rozhodnul Krvavý Jíra, „ho naučíme, jak se&nbsp;má&nbsp;pravý zloděj vypravit na&nbsp;krádež! Nejprve si&nbsp;zuj boty, ale rychle! nebo tě&nbsp;hezky popoženeme,“ poručil a&nbsp;namířil na&nbsp;pradědečka pistoli, aby mu&nbsp;ukázal, že&nbsp;s&nbsp;loupežníky, kteří si&nbsp;chtějí zažertovat, nejsou žádné žerty. Nebohému pradědečkovi nezbývalo než poslechnout, i&nbsp;jal se, vzdychaje a&nbsp;hekaje, zouvat své zablácené holínky. Šlo to&nbsp;tuze ztěžka, což o&nbsp;to! doma mu&nbsp;vždy pomáhala zouvat se&nbsp;prababička, a&nbsp;když nestačila prababička, tak ještě ostatní ženské ze&nbsp;stavení, stará Šulitková a&nbsp;ještě někdy k&nbsp;tomu Šulitková Marie a&nbsp;ještě Anna a&nbsp;ještě třeba Růžena a&nbsp;někdy i&nbsp;Šulitka a&nbsp;Zelinka, a&nbsp;teď si&nbsp;musil zout boty sám! Konečně byly nešťastné boty dole a&nbsp;pradědeček celý udýchaný se&nbsp;tu&nbsp;objevil v&nbsp;červeně a&nbsp;zeleně pruhovaných punčoškách, které mu&nbsp;prababička upletla letos v&nbsp;zimě.</span></p>
        <p class="chunk" data-nb-ref-number="35" id="chunk35" data-nb-words="9" data-nb-chars="51"><span class="idea" data-nb-ref-number="70" id="idea70" data-nb-words="9" data-nb-chars="51">„To je&nbsp;proto,“ prál Kujón, „aby tě&nbsp;nikdo neslyšel.“</span></p>
        <p class="chunk" data-nb-ref-number="36" id="chunk36" data-nb-words="20" data-nb-chars="119"><span class="idea" data-nb-ref-number="71" id="idea71" data-nb-words="20" data-nb-chars="119">Pak vzali tabulku, na&nbsp;níž hostinský křídou zapisoval dluhy, a&nbsp;napsali na&nbsp;ni&nbsp;„Nikdo“ a&nbsp;pověsili ji&nbsp;pradědečkovi na&nbsp;záda.</span></p>
        <p class="chunk" data-nb-ref-number="37" id="chunk37" data-nb-words="10" data-nb-chars="56"><span class="idea" data-nb-ref-number="72" id="idea72" data-nb-words="10" data-nb-chars="56">„To je&nbsp;proto, aby tě&nbsp;nikdo neviděl,“ ušklíbl se&nbsp;Dynamit.</span></p>
        <p class="chunk" data-nb-ref-number="38" id="chunk38" data-nb-words="18" data-nb-chars="107"><span class="idea" data-nb-ref-number="73" id="idea73" data-nb-words="18" data-nb-chars="107">Pak nabral Hrdlořez sazí a&nbsp;načernil pradědečkovi celý obličej a&nbsp;řekl: „To je&nbsp;proto, aby tě&nbsp;nikdo nepoznal.“</span></p>
        <p class="chunk" data-nb-ref-number="39" id="chunk39" data-nb-words="47" data-nb-chars="301"><span class="idea" data-nb-ref-number="74" id="idea74" data-nb-words="47" data-nb-chars="301">Nakonec mu&nbsp;dali do&nbsp;jedné ruky rozžatou zlodějskou svítilnu, zavěšenou na&nbsp;zakrouceném špagátku, takže se&nbsp;ustavičně točila, a&nbsp;pod druhou mu&nbsp;nastrkali zlodějské nářadí, zlodějská kladívka a&nbsp;kleště, sekery, pilníky a&nbsp;dláta, vrtáky, nebozezy a&nbsp;paklíče, aby prý dobře viděl a&nbsp;měl při ruce vše, co&nbsp;potřebuje.</span></p>
        <p class="chunk" data-nb-ref-number="40" id="chunk40" data-nb-words="16" data-nb-chars="93"><span class="idea" data-nb-ref-number="75" id="idea75" data-nb-words="16" data-nb-chars="93">Tak si&nbsp;ta&nbsp;ničemná chasa tropila ze&nbsp;starého chudáka šašky, ale to&nbsp;nejhorší mělo teprve přijít.</span></p>
        <p class="chunk" data-nb-ref-number="41" id="chunk41" data-nb-words="105" data-nb-chars="666"><span class="idea" data-nb-ref-number="76" id="idea76" data-nb-words="105" data-nb-chars="666">„A teď ukážeš, jak by&nbsp;ses plížil za&nbsp;loupeží hezky po&nbsp;špičkách, pozorně, aby se&nbsp;světlo zlodějské svítilny netočilo a&nbsp;neskákalo, tichounce jako myška, jemně jako hádek a&nbsp;lehce jako muška, tutlaje dech a&nbsp;zastavuje se&nbsp;při každém kroku, aby ani prkénko v&nbsp;podlaze nevrzlo, ani zrnko neskříplo, ani stébélko nešustlo, ani hlásek nehlesl! A&nbsp;jestliže podlaha vrzne a&nbsp;zrnko skřípne, stébélko šustne a&nbsp;hlásek hlesne, tak tě&nbsp;otesáme a&nbsp;přisekáme sekerou, odlehčíme, ořezáme a&nbsp;okrájíme nožem, ohoblujeme a&nbsp;připilujeme hoblíkem a&nbsp;pilníkem, vytepeme a&nbsp;vyklepeme cepem, palicí a&nbsp;kladívkem, změkčíme, zpružíme a&nbsp;vztužíme, vymočíme, zvláčníme a&nbsp;vysušíme pod zemí, v&nbsp;ohni i&nbsp;ve&nbsp;vzduchu!“</span></p>
        <p class="chunk" data-nb-ref-number="42" id="chunk42" data-nb-words="34" data-nb-chars="199"><span class="idea" data-nb-ref-number="77" id="idea77" data-nb-words="34" data-nb-chars="199">Pradědečkovi proběhl po&nbsp;zádech mráz, když uslyšel, jak těžkou věc na&nbsp;něm žádají. Ale byl v&nbsp;jejich moci a&nbsp;musel poslouchat. Loupežníci se&nbsp;už&nbsp;rozestavili dokola jako v&nbsp;cirkuse a&nbsp;těšili se&nbsp;na&nbsp;podívanou.</span></p>
        <p class="chunk" data-nb-ref-number="43" id="chunk43" data-nb-words="4" data-nb-chars="29"><span class="idea" data-nb-ref-number="78" id="idea78" data-nb-words="4" data-nb-chars="29">„Alou,“ rozkřikl se&nbsp;Lotrando.</span></p>
        <p class="chunk" data-nb-ref-number="44" id="chunk44" data-nb-words="107" data-nb-chars="619"><span class="idea" data-nb-ref-number="79" id="idea79" data-nb-words="107" data-nb-chars="619">Pradědeček zatajil dech a&nbsp;pokusil se&nbsp;plížit se&nbsp;po&nbsp;špičkách prstů. Ale běda! byl příliš těžký a&nbsp;kolébavý a&nbsp;nemohl udržet rovnováhu. Snažil se&nbsp;klást své staré nohy lehce a&nbsp;jemně, jako kdyby to&nbsp;byla vajíčka, ale při každém krůčku podlaha strašlivě vrzala a&nbsp;v&nbsp;kolenou mu&nbsp;hlučně loupalo a&nbsp;on&nbsp;se&nbsp;vratce kymácel, jako kdyby šel po&nbsp;provaze, a&nbsp;když zavesloval rukama, tu&nbsp;všecky zlodějské pilníky, kladiva, kleště, dláta a&nbsp;vrtáky a&nbsp;paklíče ukrutně rachotily, a&nbsp;na&nbsp;čele mu&nbsp;vyvstával pot a&nbsp;on&nbsp;přehlasitě vzdychal – a&nbsp;loupežníci se&nbsp;chechtali, až&nbsp;se&nbsp;za&nbsp;břicha popadali, vezmi je&nbsp;čert, lotry mizerné! tak se&nbsp;vysmívali stáří a&nbsp;šedinám!</span></p>
        <p class="chunk" data-nb-ref-number="45" id="chunk45" data-nb-words="105" data-nb-chars="651"><span class="idea" data-nb-ref-number="80" id="idea80" data-nb-words="105" data-nb-chars="651">Ha! tu&nbsp;však je&nbsp;náhle zvenčí slyšet mocný hluk, dusot koní, rachocení vozů a&nbsp;hukot automobilů a&nbsp;hrčení aeroplánů. V&nbsp;loupežnících to&nbsp;prudce hrklo a&nbsp;hned se&nbsp;přestali smát. Co&nbsp;si&nbsp;tak tropili z&nbsp;mého pradědečka šašky, zapomněli docela dávat pozor, aby je&nbsp;někdo nepřekvapil. Však se&nbsp;také měli čeho bát, banda ničemná! A&nbsp;teď zrovna se&nbsp;ten všechen veliký hřmot zastavil u&nbsp;samé hospody. Loupežníci zbledli. Zatrápeně! Mohl to&nbsp;být nějaký generál s&nbsp;vojskem, nebo zemský maršálek s&nbsp;ozbrojeným průvodem, nebo sám nejvyšší policejní komisař s&nbsp;četníky, strážníky a&nbsp;biřici, vyslaný, aby lupičskou rotu s&nbsp;velikou přesilou obklíčil, zatkl, spoutal a&nbsp;odvedl pod šibenici.</span></p>
        <p class="chunk" data-nb-ref-number="46" id="chunk46" data-nb-words="77" data-nb-chars="461"><span class="idea" data-nb-ref-number="81" id="idea81" data-nb-words="77" data-nb-chars="461">Loupežníci se&nbsp;strachy zachvěli; bylo pozdě utéci, a&nbsp;bezradně obrátily se&nbsp;zraky všech k&nbsp;vůdci Lotrandovi. Lotrando tu&nbsp;stál, tahal se&nbsp;za&nbsp;svůj předlouhý knír a&nbsp;přemítal. Pak vztyčil ukazováček pravé ruky, zaťukal si&nbsp;několikrát na&nbsp;čelo a&nbsp;řekl: „Ha, už&nbsp;to&nbsp;mám! Postavte se&nbsp;všichni nehybně jako sochy a&nbsp;ani sebou nepohněte, pokud vám nic nenaznačím. Já&nbsp;už&nbsp;obstarám to&nbsp;ostatní!“ Loupežníci se&nbsp;postavili jako sochy, vsak se&nbsp;již z&nbsp;chodby blížily kroky; byl nejvyšší čas.</span></p>
        <p class="chunk" data-nb-ref-number="47" id="chunk47" data-nb-words="51" data-nb-chars="318"><span class="idea" data-nb-ref-number="82" id="idea82" data-nb-words="51" data-nb-chars="318">Dveře se&nbsp;otevřely a&nbsp;do&nbsp;nich vkročil – ne&nbsp;nějaký generál s&nbsp;vojskem, ani zemský maršálek, ani sám nejvyšší pan policejní komisař, ale přemocný Lord Havelock z&nbsp;Londýna, jenž tuto právě cestoval se&nbsp;svým velikým průvodem, se&nbsp;sluhy a&nbsp;lokaji, kuchtíky, s&nbsp;osobními lékaři a&nbsp;lékárníky, tělesnými detektivy, strážci a&nbsp;policisty.</span></p>
        <p class="chunk" data-nb-ref-number="48" id="chunk48" data-nb-words="81" data-nb-chars="475"><span class="idea" data-nb-ref-number="83" id="idea83" data-nb-words="81" data-nb-chars="475">Lord Havelock se&nbsp;ovšem podivil, když tu&nbsp;uzřel stát nehybné maškary, Číňana, baletku a&nbsp;Turka, medvěda, bubeníka, kejklíře, páže a&nbsp;kolovrátkáře. Zastavil se&nbsp;ve&nbsp;dveřích, nasadil si&nbsp;do&nbsp;oka monokl, rozhlédl se&nbsp;kolem a&nbsp;řekl: „Ah!“ To&nbsp;je&nbsp;slovo anglické a&nbsp;znamená po&nbsp;česku také ah! Nato pokračoval s&nbsp;anglickým klidem: „Překvapila nás na&nbsp;cestě bouře, i&nbsp;míním tu&nbsp;se&nbsp;svým průvodem přečkat do&nbsp;rána. A&nbsp;jste vy&nbsp;snad hostinským?“ ptal se&nbsp;Lord Lotranda, který se&nbsp;mu&nbsp;horlivě klaněl za&nbsp;stolem.</span></p>
        <p class="chunk" data-nb-ref-number="49" id="chunk49" data-nb-words="68" data-nb-chars="496"><span class="idea" data-nb-ref-number="84" id="idea84" data-nb-words="68" data-nb-chars="496">„Vaše Urozenosti,“ ukláněl se&nbsp;prohnaný Lotrando, „nejsem hostinským, ale jsem k&nbsp;vašim službám, proslulý mistr Panákáno, majitel světoznámého kočovného divadla, podivuhodného panoptika s&nbsp;pohyblivými loutkami. Zde jsou,“ ukázal Lotrando dokola na&nbsp;své strnulé loupežníky. „Patnácte let jsem na&nbsp;nich pracoval, pět let jsem je&nbsp;zdokonaloval. Každá loutka plná koleček, háčků a&nbsp;páček, samá elektrika, žádný švindl. Každý jinak oblečený, jinému kousku naučený, od&nbsp;opravdivého člověka skoro k&nbsp;nerozeznání.</span></p>
        <p class="chunk" data-nb-ref-number="50" id="chunk50" data-nb-words="26" data-nb-chars="165"><span class="idea" data-nb-ref-number="85" id="idea85" data-nb-words="26" data-nb-chars="165">Bouře mne tu&nbsp;zastavila i&nbsp;s&nbsp;mým malým divadlem na&nbsp;cestě k&nbsp;nejznamenitějším královským a&nbsp;vévodským dvorům, od&nbsp;nichž mám přečetná pochvalná uznání, řády a&nbsp;vyznamenání.“</span></p>
        <p class="chunk" data-nb-ref-number="51" id="chunk51" data-nb-words="10" data-nb-chars="61"><span class="idea" data-nb-ref-number="86" id="idea86" data-nb-words="10" data-nb-chars="61">„Ah,“ podivil se&nbsp;Lord, „co dovedou ty&nbsp;vaše pohyblivé loutky?“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_041.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>