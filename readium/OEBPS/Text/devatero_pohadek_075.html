<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3"><p class="mlptext">„I mezi bílé vrány,“ řekl on, „bych přišel jenom jako Král
František.“</p>

<p class="mlptext">„Tak počkej,“ pravila vrána, „my dnes máme tamhle na Krákorce
sněm, kde chceme zvolit krále všech vran. Králem všech vran je vždycky bílá
vrána. A protože ty jsi bílá vrána, a k tomu skutečný král, možná že zvolíme
tebe. Víš co, počkej tady až do poledne; a já ti v poledne přiletím říci, jak
dopadly volby.“</p>

<p class="mlptext">„Já teda počkám,“ řekl František Král; a bílá vrána rozestřela
bílá křídla a jen to zazářilo, jak letěla ke Krákorce.</p>

<p class="mlptext">Čekal tedy František Král a hřál se na sluníčku; ale jak víte,
děti, každé volby, to je tuze moc řečí, a tož se bílé vrány na Krákorce tak
dlouho hádaly a hašteřily a nemohly se shodnout, až už na Sychrově odpískali v továrně
poledne. Pak teprve vrány začaly volit krále, a skutečně zvolily Františka
Krále za krále všech vran.</p>

<p class="mlptext">Ale František Král už měl dost čekání a ještě víc hladu, a proto
se po poledni sebral a šel do Hronova k mému dědečkovi mlynáři na čerstvý
voňavý skrojek chleba.</p>

<p class="mlptext">A když bílá vrána mu přiletěla oznámit, že je zvolen králem,
byl už tentam, za horami i doly.</p>

<p class="mlptext">I naříkaly vrány, že se jim ztratil král; a bílé vrány
poručily černým, aby letěly po celém světě a hledaly ho a volaly ho a přivedly
ho na vraní trůn, který je v lese na Krákorce.</p>

<p class="mlptext">Od té doby létají vrány po světě a pořád křičí: „Král! Král!“
A zvláště v zimě, když jich je mnoho pohromadě, si najednou všechny vzpomenou a
letí přes pole a lesy křičíce: „Král! Kráál! Krááál! Kráááál!“</p>

<p class="mlpdopispodpisi">Lidové noviny 25. 12. 1924</p>

</div>
</body>
</html>