<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><p class="mlptext">„Inu, němá byla,“ povídal Liška Hejkavec. „Neměla žádný hlas.
Neuměla ještě mluvit. Byla tak tichá a němá, jako je teď, když zmrzne. Nebo
jako když napadne sněhu a je půlnoc a nic se ani nepohne; a tu je takové ticho,
takové tichoučké ticho, že ti je až ouzko, a tu vystrčíš hlavu z vody a posloucháš;
a tu se ti sevře srdce tím ukrutným tichem. Takové ticho tehdy bylo, když byla
voda ještě němá.“</p>

<p class="mlptext">„A jak to,“ ptal se Zelinka, který byl stár jenom sedm tisíc
let, „jak to, že už není němá?“</p>

<p class="mlptext"><span class="calibre4">„To přišlo tak,“ řekl
Liška. „Mně to vypravoval můj pradědeček a říkal, že už je tomu nějakých milión
let. Tak tehdy byl živ jeden vodník, jakpak se honem jmenoval? Rákosník, ne
Rákosník, Minařík, taky ne, Hampl, taky ne Hampl, Pavlásek, taky ne, hergot,
jakže se jmenoval?“</span></p>

<p class="mlpobrazky1"></p>
</div>
</body>
</html>