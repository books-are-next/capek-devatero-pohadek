<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><h3 class="mlpuroven3nadpis">3.
Jak detektývové kouzelníka honili</h3>

<p class="mlptextbez1radku"><span class="calibre4">Když už si
povídáme o tom, co všechno kočka dovede, musíme vypravovat ještě něco.
Princezna kdesi cosi slyšela, že když číča padá z výšky, spadne vždycky na nohy
a nic si přitom neudělá. I sebrala jednou Jůru, vylezla s ní na půdu, a aby to
zkusila, pustila milou Jůru okýnkem dolů z náramné výšky. Honem pak vykoukla,
spadla-li její micka opravdu na nohy; ale Jůra nespadla na nohy, protože spadla
na hlavu jednomu pánovi, který šel zrovna dole po ulici. Snad mu Jůra v tom
pádu nějak zaťala drápky do hlavy, nebo co se mu na tom jinak nelíbilo – zkrátka
nenechal si kočku sedět na hlavě, jak snad si princezna myslila, že by měl
udělat, nýbrž sundal ji, vstrčil ji pod kabát a rychlým krokem zmizel.</span></p>

<p class="mlptext">Plačky mračky běžela princezna z půdy a rovnou k panu králi. „Bů,
bůů,“ plakala, „šel dole pán a ukradl nám Jůů-Jůůru!“</p>

<p class="mlptext">Slyšel to král a lekl se. Kočka sem, kočka tam, myslel si, ale
tahle kočka má k nám přivést příštího krále. Tu bych, myslel si, přece jen
nerad ztratil.</p>

<p class="mlptext">Honem si dal zavolat policejního prezidenta. „Tak a tak,“
povídá mu, „někdo nám ukradl černou kočku Jůru. Nesl ji pod kabátem a šel prý
tudy tam pryč.“</p>

<p class="mlptext">Policejní prezident svraštil obočí, přemýšlel půl hodiny a pak
řekl: „Pane králi, já tu kočku najdu, s pomocí pánaboha, policie veřejné i tajné,
všeho vojska, dělostřelectva, loďstva, hasičstva, lodí podmořských i vzducholodí,
věštců, kartářek a všeho ostatního obyvatelstva.“</p>

<p class="mlptext"><span class="calibre4">Hned dal prezident svolat
své nejlepší detektývy. Detektýv, děti, to je pán, který je ve službách tajné
policie a je oblečen jako každý jiný člověk, jenomže je vždycky za něco
přestrojen, aby ho nikdo nepoznal. A detektýv na všechno přijde, všechno
nalezne, každého dohoní, všechno dovede a nebojí se ničeho. Jak vidíte, není to
tak lehké, býti detektývem.</span></p>

<p class="mlptext">Hned tedy svolal prezident své nejlepší detektývy. Byli to tři
bratři, Všetečka, Všudybyl a Vševěd; dále lstivý Ital Signor Mazzani, veselý
tlustý Holanďan Mynheer Valijse, slovanský obr báťuška Jakolev a zasmušilý,
nemluvný Skot Mister Nevrley. Pět slov, a už věděli, oč jde; a kdo prý toho
zloděje chytí, dostane velikou odměnu.</p>

<p class="mlptext">„Si,“ zvolal Mazzani.</p>

<p class="mlptext">„Jaa,“ řekl vesele Valijse.</p>

<p class="mlptext">„Mm,“ zamručel Jakolev.</p>

<p class="mlptext">„Well,“ dodal Nevrley stručně.</p>

<p class="mlptext">Všetečka, Všudybyl a Vševěd na sebe prostě mrkli.</p>

<p class="mlptext">Za čtvrt hodiny zvěděl Všetečka, že pán s černou kočkou pod
kabátem šel Spálenou ulicí.</p>

<p class="mlptext">Za půl hodiny přinesl Všudybyl, že pán s černou kočkou pod
kabátem zahnul nahoru na Vinohrady.</p>

<p class="mlptext">Za hodinu přihnal se Vševěd, že pán s černou kočkou pod
kabátem sedí ve strašnické hospodě u sklenice piva.</p>

<p class="mlptext">Mazzani, Valijse, Jakolev a Nevrley vskočili do připraveného
automobilu a hnali se letem do Strašnic.</p>

<p class="mlptext">„Hoši,“ řekl Mazzani, když tam dojeli, „zločince tak
prohnaného se musíme zmocnit lstí. Nechte mne jednat.“ Přitom, chytrák, myslel
jen na to, aby slíbenou odměnu dostal sám.</p>

<p class="mlptext">Převlékl se tedy rychle za provazníka, který prodává provazy,
a pustil se do hostince. Vidí tam sedět cizince v černých šatech, černovlasého,
černovousého, bledých tváří a překrásných, třebaže tesklivých očí. To je on,
pochopil detektýv ihned.</p>

<p class="mlptext">„Pane siňore kavaljéro,“ začal na něj švadronit lámanou
češtinou, „prodávám provazy, krásné, pevné provazy, nejsou k přetržení, nejsou
k rozvázání, provazy jako ze železa.“ Přitom ukazoval své provazy, všelijak je
rozkládal, natahoval, roztahoval, rozvíjel, přehazoval z ruky do ruky, ale
přitom mu oči jen jen jely po tom, aby honem hodil kličku z provazů cizinci na
ruce, zadrhl rychle a svázal.</p>

<p class="mlptext">„Nepotřebuji,“ řekl cizinec a něco si psal prstem na stole.</p>

<p class="mlptext">„Jen se podívejte, pane,“ drmolil Mazzani ještě horlivěji a přehazoval,
natahoval, rozvíjel provazy ještě rychleji, „jen se podívejte, jak jsou dlouhé,
jak jsou pevné, jak jsou tenké, jak jsou silné, jak jsou bílé, jak jsou dobré,
jak jsou – jak jsou – Diavolo,“ vykřikl najednou úzkostí, „co to je?“ Jak ty
provazy přehazoval a roztahoval, rozkládal a převracel, začaly se mu tak nějak
divně do nich zaplétat ruce; a provazy se mu samy od sebe zadrhovaly, zakličkovaly,
zaplétaly, zauzlovaly, svazovaly, stahovaly, a najednou (koukal jako blázen) má
jimi sám ruce nadobro a pevně spoutány.</p>

<p class="mlptext">Mazzani se až zapotil úzkostí, ale myslel si, že se ještě
vyplete. Začal sebou kroutit a svíjet, házet a zmítat, skákal, shýbal se a točil
se, aby se nějak z těch provazů vymotal, a přitom mlel pořád rychleji: „Podívejte
se, podívejte se, jaká to je práce, jaká síla, jaká pevnost, jaká tuhost, jaká
délka, jaká pružnost, jaká krása, jaké, panebože, provazy!“ A jak se tak
kroutil a skákal, pořád pevněji a rychleji se kolem něho provazy otáčely a zavíjely,
zadrhovaly a utahovaly, až bez dechu, spoután na rukou a na nohou, křížem
krážem převázán a sešněrován, svalil se Signor Mazzani na zem.</p>

<p class="mlptext">Cizinec seděl, ani brvou nepohnul, ani smutné oči nezvedl, jen
jako by si prstem něco kreslil na stole.</p>

<p class="mlptext">Zatím už detektývům venku bylo divné, že se Mazzani nevrací. „Mm,“
zvolal Jakolev odhodlaně a hnal se do hospody. Kouká – Mazzani leží svázán na
zemi a za stolem cizinec, s hlavou svěšenou, si něco kreslí prstem na ubruse.</p>

<p class="mlptext">„Mm,“ zabručel obr Jakolev.</p>

<p class="mlptext">„Co tím,“ ptal se cizinec, „chcete říci?“</p>

<p class="mlptext">„Že vás zatýkám,“ řekl Jakolev drsně.</p>

<p class="mlptext">Cizinec jenom pozvedl své čarokrásné oči.</p>

<p class="mlptext">Jakolev už napřahoval svou ohromnou pěst, ale před těma očima
se mu dělalo nějak nevolno. I zastrčil obě ruce do kapes a povídá: „Já, tento,
abyste šel raději dobrovolně. Koho já chytnu, tomu nezůstane celá kostička v těle.“</p>

<p class="mlpobrazky1"></p>
</div>
</body>
</html>