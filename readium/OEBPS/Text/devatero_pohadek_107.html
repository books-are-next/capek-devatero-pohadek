<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><p class="mlptext"><span class="calibre4">„To teda je jiná,“ pravil
pan Kolbaba. „Ale když už jsme tady tak pohromadě, tak bych se vás rád na něco
zeptal. Snad vás to, páni, neurazí.“</span></p>

<p class="mlptext">„Že jste to vy, pane Kolbaba,“ odpověděl třetí skřet, „tak se
můžete zeptat, nač chcete.“</p>

<p class="mlptext">„Já bych rád věděl,“ řekl pan Kolbaba, „co vlastně skřítkové
jedí.“</p>

<p class="mlptext">„To je všelijaké,“ děl čtvrtý pumprlík. „My skřítkové, co
žijeme v různých ouřadech, se živíme jako švábi, tím, co vy lidé utrousíte:
takhle drobeček chleba nebo ždibec houstičky – To víte, pane Kolbaba, moc toho
není, co vám lidem od huby upadne.“</p>

<p class="mlptext">„Ale my skřítkové od pošty,“ řekl pátý trpaslík, „to nemáme
tak zlé. My si někdy vaříme ty telegrafní pásky jako nudle a mastíme si je
poštovním lepidlem; ale to musí být lepidlo z dextrinu.“</p>

<p class="mlptext">„Nebo můžeme olizovat známky,“ podotkl šestý. „To je dobré,
ale moc se nám tím zalepí fousy.“</p>

<p class="mlptext">„Ale nejvíc papáme drobečky,“ vykládal sedmý maňásek. „Víte,
pane Kolbaba, proto se v úředních místnostech tak málokdy zametá, aby na nás
zbyly nějaké ty drobty.“</p>

<p class="mlptext">„A že jsem tak smělý,“ ptal se dále pan Kolbaba, „kdepak vy tu
vlastně přespáváte?“</p>

<p class="mlptext">„To vám, pane Kolbaba, neřekneme,“ pravil osmý dědeček. „Kdyby
lidé věděli, kde my skřítkové bydlíme, tak by nás odtamtud vymetli. Kdepak, to
nesmíte vědět.“</p>

<p class="mlptext">Inu, když mně to neřeknete, tak si to nechte, myslel si pan
Kolbaba. Však já dám pozor, kam půjdete spát. – A sedl si zase u kamen, aby
dával pozor. Ale jen se tam ulebedil, už se mu začala tak nějak klížit na
očičkách víčka, a než by se řeklo pět, pan Kolbaba usnul a spal jako dudek až
do božího rána.</p>

<p class="mlphvezdicky">* * *</p>

<p class="mlptextbez1radku">Tedy tohle, co viděl, pan pošťák Kolbaba nikomu neřekl,
protože, to víte, na poště se vlastně nesmí přespávat. Jenom od té doby ho už
nemrzelo roznášet dopisy lidem. Tenhle dopis, říkal si, je takový vlažňoučký,
ale tady ten zrovna hřeje, jak je teplý; to asi je psaní od nějaké maminky.</p>

<p class="mlptext">A jednou na poště třídil dopisy, co vybral z poštovní
schránky, aby je roznesl lidem. „Heleme,“ řekl najednou, „tady je dopis v zalepené
obálce, ale na té obálce není ani adresa, ani známka.“</p>

<p class="mlptext">„Aha,“ pravil pan poštmistr. „To zas někdo hodil do schránky
dopis bez adresy.“</p>

<p class="mlpobrazky1"></p>
</div>
</body>
</html>