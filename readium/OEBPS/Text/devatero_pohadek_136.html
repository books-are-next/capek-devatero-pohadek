<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3">
<h3 class="mlpuroven3nadpissamostatna">Případ s rusalkami</h3>

<p class="mlptextbez1radku">„To já měl taky jeden zvláštní případ,“ promluvil
doktor z Hořiček. „Jednou vám v noci spím jako dudek, když tu někdo ťuká na
okno a volá: ‚Doktore! Doktore!‘</p>

<p class="mlptext">Otevřel jsem okno a řekl jsem: ‚No, copak je? Potřebuje mne
někdo?‘</p>

<p class="mlptext">‚Ano,‘ mluvil ze tmy úzkostný a sladký hlas. ‚Pojď! Pojď a pomoz!‘</p>

<p class="mlptext">‚Kdo je tam?‘ ptám se. ‚Kdo mne volá?‘</p>

<p class="mlptext">‚Já, hlas noci,‘ mluvilo to ze stínu. ‚Hlas noci měsíční.
Pojď!‘</p>

<p class="mlptext">‚Už jdu,‘ řekl jsem jako ve snách a rychle jsem se oblékl.
Když jsem vyšel před dům, nebyl tam nikdo.</p>

<p class="mlptext">Mně bylo, páni, skoro úzko. ‚Haló,‘ zavolal jsem polohlasem, ‚je
tu někdo? Kam mám jít?‘</p>

<p class="mlptext">‚Za mnou, za mnou,‘ vzlykal jemný a neviditelný hlas; a já šel
v tu stranu, odkud volal ten hlas, cestou a necestou, přes zrosená luka a černým
lesem; svítil měsíc a celý svět trnul v mrazivé kráse. Páni, já znám ten náš
kraj jako svou dlaň; ale té noci měsíční se zdál být tak neskutečný jako sen.
Někdy tak bývá, že najdeme jiný svět v kraji nám nejbližším.</p>

<p class="mlptext">Když už jsem dlouho šel za tím hlasem, říkám si, namoutě,
tohle by mohlo být Ratibořické údolí. ‚Sem, doktore, sem,‘ volal mne hlas – znělo
to, jako když na řece se zatřpytí a zašplouná vlna, a já stojím u břehu řeky
Úpy na stříbrném palouku v záři měsíční. Prostřed té lučiny něco se světlá;
snad je to tělo, snad je to jenom mha, snad slyším tichý pláč, snad jenom
šumění vody.</p>

<p class="mlptext">‚Nono,‘ povídám chlácholivě, ‚kdopak jsme a copak nás bolí?‘</p>

<p class="mlptext"><span class="calibre4">‚Ach, doktore,‘ ozvalo se
třesavým hláskem to světlé na zemi, ‚já jsem jen víla, jen rusalka divoženka. Mé
sestry tančily, já tančila s nimi, a pak, já nevím, snad že jsem klopýtla o měsíční
paprsek, snad že jsem uklouzla na tom třpytu, co se chvěje na krůpěji rosy, já
nevím, co se to se mnou stalo; najednou ležím a nemohu vstát a nožička bolí,
bolí, bolí –‘</span></p>

<p class="mlpobrazky1"></p>
</div>
</body>
</html>