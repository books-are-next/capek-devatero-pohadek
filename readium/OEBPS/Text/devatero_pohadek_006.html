<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3">
<h2 class="mlpuroven2kapitola">Velká kočičí pohádka</h2>

<h3 class="mlpuroven3nadpis" id="sigil_toc_id_1">1.
Kterak král kočku kupoval</h3>

<p class="mlptextbez1radku">V zemi Taškářů panoval král, a můžeme říci, že
panoval šťastně, protože když to musilo být, všichni poddaní ho poslouchali
ochotně a s láskou. Jen někdo ho občas neposlechl, a to byla jeho dceruška,
malá princezna.</p>

<p class="mlptext">Dobře jí král poručil, aby si nehrála s míčem na zámeckém
schodišti; ale kdežpak! Sotva si jednou její chůva chvilinku zdřímla, princezna
už byla na schodech se svým míčem, a tu, jestli ji snad pánbůh potrestal nebo
jí čert nastavil nohu, upadla a rozbila si koleno. Seděla na schodech a plakala,
– kdyby to nebyla princezna, řekli bychom, že křičela na celé kolo. Toť se
rozumí, hned se seběhly dvorní dámy s křišťálovými umyvadly a hedvábnými
obvazy, deset královských lékařů a tři dvorní kaplani, ale princezně bolest
vzít nemohl žádný z nich.</p>

<p class="mlptext">Tu se šourala cestou nějaká babička, a když viděla princeznu
na schodech plakat, klekla si k ní a povídá pěkně: „Ale neplačte, princezno“.
Kdybych vám přinesla zvíře, které má oči smaragdové, a přece mu je nikdo
neukradne, vousy takovéhle, a přece to není mužský, kožich jiskrný, a přece mu
neshoří, nožičky hedvábné, a přece si je nikdy neprochodí, a v kapsičkách
šestnáct nožů, a přece si masa nenakrájí, že byste už ani nezaplakala?“</p>

<p class="mlptext">Princezna se podívala na babičku, z jednoho modrého oka ještě
jí tekly slzy, ale druhé se už smálo radostí. „Vždyť, babičko,“ povídá, „takové
zvíře na světě není.“</p>

<p class="mlptext">„Ale je,“ pravila babička, „kdyby mně pan král dal, oč bych si
řekla, hned bych vám je donesla.“ To řekla a belhala se pomalu pryč.</p>

<p class="mlptext">Princezna zůstala sedět na schodech, ale už neplakala; jen
přemýšlela, jaké to může být zvíře. A tu jí přišlo líto, že ho nemá, že jí
babička nic nepřinese, a začala znovu tiše plakat. Stalo se, že se pan král
zrovna díval z okna, protože chtěl vědět, proč princezna tolik křičela, a tak
všechno viděl a slyšel. Když viděl, že babička princeznu tak hezky utišila,
sedl si zase na trůn doprostřed svých ministrů a rádců, ale to zvíře mu nešlo z
hlavy. „Má oči smaragdové,“ opakoval si pořád, „a přece mu je nikdo neukradne,
vousy má takovéhle, a přece to není mužský, má kožich jiskrný, a přece mu
neshoří, nožičky má hedvábné, a přece si je neprochodí, a v kapsičkách má
šestnáct nožů, a přece si masa nenakrájí; co to je?“ Když ministři viděli, že
pan král si pořád něco šeptá, vrtí hlavou a ukazuje si rukama pod nosem
velikánské vousy, nemohli pochopit, co se to s ním děje, až konečně se starý
kancléř krále přímo zeptal.</p>

<p class="mlptext">„Přemýšlím,“ řekl král, „jaké to je zvíře: má oči smaragdové,
a přece mu je nikdo neukradne; vousy má takovéhle, a přece to není mužský; má
kožich jiskrný, a přece mu neshoří; nožičky má hedvábné, a přece si je nikdy
neprochodí, a v kapsičkách má šestnáct nožů, a přece si masa nenakrájí; co to
je?“</p>

<p class="mlptext">Teď zase ministři a rádcové seděli, vrtěli hlavou a ukazovali
si rukama pod nosem velikánské vousy, ale nikdo nemohl uhodnout, jaké to je
zvíře. Konečně starý kancléř za všechny povídá, jako to řekla princezna
babičce: „Vždyť, pane králi, takové zvíře na světě není.“</p>

<p class="mlptext">Ale král si nedal říci a poslal za babičkou nejrychlejšího
kurýra. Kurýr letí na koni, letí, až jiskry pod kopyty tryskají, a tu, hle,
sedí babička před svou chalupou. „Babičko,“ křikl kurýr z koně, „pan král musí
mít to zvíře.“</p>

<p class="mlptext">„Bude mít,“ povídá babička, „co chce, dá-li mně tolik tolarů,
co se vejde nejlepšího stříbra pod čepec královy maminky.“</p>

<p class="mlptext">Letí kurýr zpátky k paláci, až se prach k obloze zvedá. „Pane
králi,“ hlásí, „babička to zvíře přivede, dáte-li jí tolik tolarů, co se vejde
nejlepšího stříbra pod čepec vaší maminky.“</p>

<p class="mlptext">To nebude mnoho, myslil si král a zapřisáhl se velikou
přísahou, že dá babičce zrovna tolik tolarů; ale hned šel k své mamince. „Maminko,“
povídá, „dostaneme návštěvu. Vezměte si ten malinký hezký čepeček, ten nejmenší
ze všech, co vám pokrývá jen drdůlek vlasů.“ A stará maminka mu to udělala po
vůli.</p>

<p class="mlptext"><span class="calibre4">Babička tedy přišla do
paláce a nesla na zádech nůši pěkně zavázanou šátkem. Ve velikém sále už čekal
král, jeho maminka i malá princezna; ale i všichni ministři, tajní radové,
vojevůdci a předsedové čekali, ani nedýchali zvědavostí. Babička pomalu, pomalu
rozvazovala šátek; sám král sestoupil z trůnu, aby to zvíře viděl zblízka.
Konečně babička strhla šátek, a z nůše vylítla černá kočka a jedním skokem
seděla na trůně.</span></p>

<p class="mlptext">„Ale babičko,“ zvolal král zklamaně, „vy nás šidíte; vždyť je
to jenom kočka!“</p>

<p class="mlptext">Babička si podepřela ruce v bok: „Já že vás šidím? Jen se
podívejte,“ řekla a ukazovala na kočku. Jak vám ta kočka seděla na trůně,
svítily jí oči zeleně jako nejkrásnější smaragdy. „Jen se podívejte,“ řekla
tedy babička, „nemá-li oči smaragdové. A ty jí, pane králi, neukradne nikdo. A vousy
má také, a není mužský.“</p>

<p class="mlptext">„Ale,“ namítal král, „vždyť, babičko, má kožich černý, a ne
jiskrný.“</p>

<p class="mlptext">„Jen počkejte,“ bránila se babička a pohladila kočku proti
srsti. Opravdu bylo slyšet praskot malých elektrických jisker. „A nožičky,“
řekla dále babička, „má hedvábné. Ani malá princezna, kdyby šla bosa a po
špičkách, by neběžela tišeji.“</p>

<p class="mlptext">„Dobrá,“ připouštěl král, „ale zato nemá ani jediné kapsičky,
ani šestnáct nožů.“</p>

<p class="mlptext">„Kapsičky,“ povídá babička, „má na tlapkách a v každé ostrý
nůž-drápek. Jen si je spočítejte, není-li jich šestnáct.“</p>

<p class="mlptext">Král tedy pokynul starému kancléři, aby spočítal kočce drápky.
Kancléř se naklonil ke kočce a chytil ji za nohu, aby počítal; ale kočka jen
prskla a už ho sekla hned vedle oka.</p>

<p class="mlptext">Kancléř se narovnal, držel se za oko a řekl: „Já, pane králi,
mám už slabé oči, ale myslím, že těch drápků je mnoho. O čtyřech vím jistě.“</p>

<p class="mlptext">Tu pokynul král prvnímu komorníkovi, aby spočítal kočce
drápky. Komorník chytil kočku, aby počítal, ale hnedle se zvedl celý rudý,
ohmatával si nos a pravil: „Bude jich, pane králi, dohromady dvanáct. Já jsem
jich napočítal osm, čtyři na každé straně.“</p>

<p class="mlptext">Tu pokynul král svému nejvyššímu předsedovi, aby spočítal
kočce drápky; ale jen jen že se ten ctihodný pán ke kočce sehnul, už se zas
narovnal, hladil si poškrábanou bradu a řekl: „Je jich opravdu zrovna šestnáct,
pane králi. Čtyř posledních jsem se právě dopočítal.“</p>

<p class="mlptext">„Inu, co platno,“ vzdychl král, „to už tu kočku musím koupit.
Ale vy jste, babičko, jářku, taškářka.“</p>

<p class="mlptext">Tak tedy nezbylo králi, než aby vysázel na stůl stříbrné
tolary; pak vzal své mamince z hlavy ten malý, ze všech nejmenší čepeček a položil
jej na tolary. Čepeček byl tak malý, že se pod něj vešlo zrovna jen pět tolarů.</p>

<p class="mlptext">„Tumáte, babičko, svých pět tolarů a jděte spánembohem,“ řekl
král a byl rád, že to pořídil tak lacino.</p>

<p class="mlptext">Ale babička vrtěla hlavou a povídá: „To jsme si, pane králi,
neudělali. Vy mně máte dát tolik tolarů, co se vejde nejlepšího stříbra pod
čepec vaší maminky.“</p>

<p class="mlptext">„Vždyť ale vidíte,“ bránil se král, „že se pod čepec vejde
zrovna jen pět tolarů z nejlepšího stříbra.“</p>

<p class="mlptext">Babička vzala čepeček do ruky, hladila jej, točila na dlani a povídá
pomalu: „Myslím, pane králi, že nejlepší stříbro na světě jsou stříbrné vlasy
vaší maminky.“</p>

<p class="mlptext">Král se podíval na babičku, podíval se na maminku a řekl tiše:
„Máte pravdu, babičko.“</p>

<p class="mlptext">Tu babička posadila čepeček pěkně na hlavu královy maminky,
pohladila jí bílé vlasy a řekla: „A teď mi, pane králi, dáte tolik tolarů, co
je stříbrných vlásků pod čepcem vaší maminky.“</p>

<p class="mlptext">Král se podivil, král se zamračil, král se konečně usmál a pravil:
„Vy jste ale, babičko, tuze veliká taškářka.“</p>

<p class="mlptext">Nu ale, děti, přísaha je přísaha, a tak musel král zaplatit
babičce, oč žádala. Poprosil tedy svou maminku, aby si sedla, a nařídil svému
nejvyššímu účetnímu, aby jí spočítal stříbrné vlasy, které se jí vejdou pod ten
čepeček. Účetní počítá, počítá, a králova maminka pěkně drží, ani se nepohne, a
vtom, to víte, stáří má rádo spánek a lehko zadřímne – zkrátka králova maminka
usnula.</p>

<p class="mlpobrazky1"></p>
</div>
</body>
</html>