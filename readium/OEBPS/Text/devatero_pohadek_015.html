<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><h3 class="mlpuroven3nadpis">4.
Kterak slavný Sidney Hall kouzelníka chytil</h3>

<p class="mlptextbez1radku">To všechno četl v novinách slavný Sidney Hall, americký
detektýv, zamyslil se hluboce a rozhodl se, že zkusí sám, chytí-li kouzelníka.
Přestrojil se tedy za milionáře, vzal do kapsy revolver a jel do Evropy.</p>

<p class="mlptext">Když sem přijel, představil se hned policejnímu prezidentovi.
Ten mu tedy všechno vyložil, jak honili kouzelníka, a skončil: „Podle toho
všeho je už docela nemožné dostat toho zlosyna před soudnou stolici.“</p>

<p class="mlptext">Sidney Hall se usmál: „Do čtyřiceti dnů vám ho přivedu
zatčeného.“</p>

<p class="mlptext">„Nemožno,“ zvolal prezident.</p>

<p class="mlptext">„Vsaďme se o mísu hrušek,“ řekl Sidney Hall. Sidney Hall totiž
tuze rád jedl hrušky a stejně rád se vsázel.</p>

<p class="mlptext">„Platí,“ zvolal prezident. „A jak to, prosím vás, uděláte?“</p>

<p class="mlptext">„Především tak,“ povídá Sidney Hall, „že budu muset dělat
cestu kolem celého světa. Ale na to bych potřeboval hromadu peněz.“</p>

<p class="mlptext">Dal mu tedy prezident hromadu peněz, a aby se zdál chytrý,
povídá: „Aha, už tuším váš plán. Ale musíme věc udržet v tajnosti, aby se
kouzelník nedověděl, že ho honíme.“</p>

<p class="mlptext">„Naopak,“ řekl detektýv, „hned zítra dáte do všech novin na
světě, že slavný Sidney Hall se zavázal chytit kouzelníka do čtyřiceti dnů.
Zatím mám tu čest se vám poroučet.“</p>

<p class="mlptext">Rovnou pak šel pan Sidney Hall k jednomu proslulému
cestovateli, který už dělal cestu kolem světa za padesát dní, a povídá: „Vsaďme
se, že udělám cestu kolem světa za čtyřicet dní.“</p>

<p class="mlptext">„Nemožno,“ řekl cestovatel. „Pan Fogg udělal cestu kolem světa
za osmdesát dní, já sám za padesát dní, a rychleji to už ani nejde.“</p>

<p class="mlpobrazky1"></p>
</div>
</body>
</html>