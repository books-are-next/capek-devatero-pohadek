<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><p class="mlptext">„Podnes,“ řekl střízlík. „Já tam mám tetičku a ta mi o něm
povídala. Prý se jen posmívá kardašořečickým vrabcům a povykuje; to prý je holá
nuda a otrava, být vrabcem v Kardašově Řečici, ani tramvaj prý tam nemají jako
v Dejvicích, ani tolik aut, ani hřiště Slávie a Sparty, no, dočista nic; a že
ho ani nenapadne, aby umřel dlouhou chvílí v Kardašově Řečici, on že má
pozvání na Riviéru a že jen čeká, až mu dojdou z Dejvic peníze. A tolik toho
napovídal o Dejvicích a Riviéře, že i v Kardašově Řečici začali vrabci věřit,
že by jim bylo jinde líp, a proto si už nehledí svého zobání a jen čimčarují a povykují
a reptají, jako to dělají vrabci všude na světě, a říkají: ‚Všude jinde líp,
líp, líp!‘“</p>

<p class="mlptext">„Ba,“ ozvala se sejkorka sedící v dřínovém keři, „jsou takoví
divní ptáci. Tuhle u Kolína, v takovém úrodném kraji, žila jedna vlaštovka a ta
se dočetla v novinách, že u nás se dělá všechno špatně, ale zato v Americe,
panečku, tam jsou jinačí filutové, co všechno dovedou, a kdesi cosi. Tak si ta
vlaštovka vzala do hlavy, že se do té Ameriky musí podívat. A jela tam.“</p>

<p class="mlptext">„Jak?“ zeptal se honem střízlík.</p>

<p class="mlpobrazky1"></p>
</div>
</body>
</html>