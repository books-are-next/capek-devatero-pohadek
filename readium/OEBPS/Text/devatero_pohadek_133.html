<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3">
<h3 class="mlpuroven3nadpissamostatna">Případ s havlovickým
vodníkem</h3>

<p class="mlptextbez1radku">„To já jsem měl taky zajímavý lékařský případ,“ ozval
se úpický doktor. „U nás v Úpě za havlovickou lávkou, v kořání vrb a olší žil
starý vodník, Joudal se jmenoval; byl to takový mrzout, neruda, kakabus a bručoun,
někdy dělal povodně a občas i topil děti, když se koupaly; zkrátka lidé ho v té
řece neradi viděli.</p>

<p class="mlptext">Jednou na podzim ke mně do ordinace přijde děda, fráček má
zelený a na krku červený šátek, a heká, kašle, kýchá, frká, vzdychá, potahuje a
huhlá: ‚Pane dochtor, já jsem chyt ňákou náchladu nebo nádchu; mně tuhle pšká a
tadyhle píchá, v kříži mě bolí, v kloubech mně loupe, kašel mám, div se
nestrhám, a rýmu jako trám; tak bych prosil o nějaké užívání.‘</p>

<p class="mlptext">Já ho vyšetřím a povídám: ‚Dědečku, to je revma; já vám dám
tadyhle to mazání, je to linimentum, abyste věděl, ale to ještě není všecko. Vy
se musíte držet hodně v teple a v suchu, rozumíte?‘</p>

<p class="mlptext">‚Rozumím,‘ bručel stařík. ‚Ale s tím suchem a teplem to, mladý
pane, asi nepude.‘</p>

<p class="mlptext">‚Proč by to nešlo?‘ ptám se ho.</p>

<p class="mlptext">‚Inu,‘ povídá děda, ‚protože já jsem havlovický vodník, pane
dochtor. Jakpak si mám udělat ve vodě sucho a teplo? Dyť já si i nos musím
utírat hladinou vodní, ve vodě spím a vodou se přikrejvám; až teď k stáru jsem
si dal do postele měkkou vodu místo tvrdé, aby se mi měkčeji leželo. Ale s tím
suchem a teplem, to bude těžká věc, že jo.‘</p>

<p class="mlptext">‚Nic naplat, dědečku,‘ povídám, ‚v té studené vodě se vám to
revma jen pohorší. To víte, staré kosti chtějí teplo. Jak vy jste vlastně stár,
pane hastrmane?‘</p>

<p class="mlptext">‚A jéj,‘ brumlal vodník, ‚pane dochtor, já jsem tady ještě z pohanských
dob – to bude ňákých tisíc let a možná ještě víc. Jo, to jsou léta!‘</p>

<p class="mlptext">‚Tak vidíte,‘ řekl jsem mu, ‚v tom věku, dědo, se musíte držet
u kamen. Počkat, já mám nápad! Slyšel jste někdy o horkých pramenech?‘</p>

<p class="mlpobrazky1"></p>
</div>
</body>
</html>