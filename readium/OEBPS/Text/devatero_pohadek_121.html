<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><p class="mlptext">„Nemarodím,“ zavzdychla slečna Mařenka, „ale srdíčko mně puká
žalem.“ A přitom si položila ruku na srdce.</p>

<p class="mlptext">„Propánakrále,“ zvolal pan Kolbaba, „slečno Mařenko, počkejte
ještě s tím puknutím! Že jsem tak smělý, proč vlastně vás srdce bolí?“</p>

<p class="mlptext">„Protože už rok a den,“ řekla tiše slečna Marie, „už den a rok
čekám na jedno psaníčko, které nepřichází.“</p>

<p class="mlptext">„Nic si z toho nedělejte,“ těšil ji pan Kolbaba. „To já zase
rok a den nosím tadyhle v tašce jedno psaníčko a nemám, komu bych je odevzdal.
Víte co, slečno Mařenko, já to psaníčko dám vám.“ A přitom jí podával ten
dopis.</p>

<p class="mlptext">Slečna Marie zbledla ještě víc. „Pane listonoši,“ pravila
tichým hlasem, „to psaní snad není pro mne, vždyť na něm není adresa!“</p>

<p class="mlptext">„Jen se podívejte dovnitř,“ kázal pan Kolbaba, „a když to
nebude pro vás, tak mně to vraťte a je to.“</p>

<p class="mlptext">Slečna Marie otevřela třesoucími se prsty ten dopis, a jak jej
začala číst, růžověly jí tváře.</p>

<p class="mlptext">„Tak co,“ ptal se pan Kolbaba, „vrátíte mně ten dopis, nebo
ne?“</p>

<p class="mlptext">„Nevrátím,“ vydechla slečna Marie a oči se jí zalily slzami
radosti. „Pane pošťáku, vždyť to je to psaníčko, na které jsem čekala rok a den!
Pane listonoši, já ani nevím, co bych vám za to dala!“</p>

<p class="mlptext">„Tak já vám to řeknu,“ pravil pan Kolbaba. „Dáte mně dvě
koruny pokuty za to, že to psaní nebylo náležitě frankováno, rozumíte?
Propánajána, vždyť jen proto s tím psaníčkem běhám rok a den, aby pošta dostala
ty dvě korunky porta! Tak děkuju pěkně,“ řekl, když dostal ty dvě koruny, „a na
vaši odpověď, slečno, tadyhle někdo čeká.“ A přitom zakýval na pana šoféra
Frantíka, který už stál za rohem.</p>

<p class="mlptext">A zatímco pan Frantík dostával tu odpověď, sedl si pan Kolbaba
s tím černým pánem a povídal mu: „Rok a den, vašnosti, jsem s tím psaníčkem
běhal, ale stálo to za to: už proto, co všechno jsem viděl. To vám je taková
pěkná a krásná země, ať je to u Plzně, nebo u Hořic, nebo u Tábora – A hele,
pan Frantík se už vrací. Ona se halt ústně taková záležitost dá vyřídit
rychleji nežli dopisem bez adresy.“</p>

<p class="mlpobrazky1"></p>
</div>
</body>
</html>