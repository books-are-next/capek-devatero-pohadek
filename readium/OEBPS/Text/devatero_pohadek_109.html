<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><p class="mlptext">Byl tam zrovna na poště jeden pán, aby poslal své mamince
doporučené psaní; ten pán to slyšel a povídá: „No, to musí být ťulpas, potrhlo,
cápek, pytlík, dromedár, budižkničemu a božídřevo, kdo posílá dopis a nenapíše
na něj ani adresu.“</p>

<p class="mlptext">„Ba ne,“ řekl pan poštmistr, „takových dopisů, pane, se za rok
najde celá hromada. To byste nevěřil, pane, jak jsou lidé roztržití. Napíší
dopis, pane, a pak s ním horempádem běží na poštu a zapomenou se, pane,
podívat, že ještě nenapsali adresu. Jejej, pane, to se stává častěji, než si
myslíte.“</p>

<p class="mlptext">„Ale, ale,“ divil se ten pán, „a co vy s takovými dopisy bez
adresy děláte?“</p>

<p class="mlptext">„Necháme je ležet na poště, pane,“ řekl poštmistr, „protože je
nemůžeme, pane, doručit.“</p>

<p class="mlptext">Pan Kolbaba zatím obracel v ruce ten dopis bez adresy a bručel:
„Pane poštmistr, tohle psaní je takové teplé, v tom je jistě psáno něco
upřímného. Já myslím, že by se ten dopis měl přece jen doručit tomu, komu
patří.“</p>

<p class="mlptext">„Když tam není napsaná adresa, tak to nejde, a basta,“ namítal
pan poštmistr.</p>

<p class="mlptext">„Tak snad byste mohli ten dopis otevřít,“ radil ten cizí pán, „a
podívat se, kdo jej posílá.“</p>

<p class="mlpobrazky1"></p>
</div>
</body>
</html>