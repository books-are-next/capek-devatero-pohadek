<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Pohádka psí">
    <meta name="apple-mobile-web-app-capable" content="yes">
    <title>Pohádka psí</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Devatero pohádek">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Devatero pohádek">
    <meta property="og:title" content="Devatero pohádek">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Devatero pohádek">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./devatero_pohadek_021.html">
    <link rel="next" href="./devatero_pohadek_031.html">
    <meta name="nb-order" content="10">
    <link rel="self" href="devatero_pohadek_024.html">
    <meta name="nb-identifier" content="capek-devatero-pohadek-427bc35">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2675" data-nb-chars="15132">
    <nav role="doc-toc">
      <ul class="plain section">
        <li><a href="devatero_pohadek_005.html">Předmluva</a></li>
        <li><a href="devatero_pohadek_006.html">Velká kočičí pohádka</a></li>
        <li><a href="devatero_pohadek_024.html">Pohádka psí</a></li>
        <li><a href="devatero_pohadek_040.html">První loupežnická pohádka</a></li>
        <li><a href="devatero_pohadek_043.html">Pohádka vodnická</a></li>
        <li><a href="devatero_pohadek_054.html">Druhá loupežnická pohádka</a></li>
        <li><a href="devatero_pohadek_063.html">Pohádka tulácká</a></li>
        <li><a href="devatero_pohadek_076.html">Velká policejní pohádka</a></li>
        <li><a href="devatero_pohadek_101.html">Pohádka pošťácká</a></li>
        <li><a href="devatero_pohadek_124.html">Velká pohádka doktorská</a></li>
        <li><a href="devatero_pohadek_139.html">Ediční poznámka</a></li>
        <li><a href="devatero_pohadek_140.html">Život a doba spisovatele Karla Čapka v datech</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="11"><span class="idea" data-nb-ref-number="1" id="idea1" data-nb-words="2" data-nb-chars="11">Pohádka psí</span></h1>
        <section>
          <p class="chunk" data-nb-ref-number="2" data-nb-words="97" data-nb-chars="549"><span class="idea" data-nb-ref-number="2" id="idea2" data-nb-words="97" data-nb-chars="549">Pokud vůz mého dědečka, toho mlynáře, vozil po&nbsp;vesnicích chleba a&nbsp;zpátky do&nbsp;mlýna pěkné zrní, znal Voříška kdekdo; no, Voříšek, řekl by&nbsp;vám každý, to&nbsp;je&nbsp;přece ten pejsek, co&nbsp;sedá na&nbsp;kozlíku vedle starého Šulitky a&nbsp;kouká, jako by&nbsp;řídil celý vůz; a&nbsp;když to&nbsp;jde do&nbsp;kopce nějak pomaličku, začne vám štěkat, a&nbsp;hned se&nbsp;kola zatočí rychleji, Šulitka zapráská, Ferda i&nbsp;Žanka, totižto oba koně našeho dědečka, zaberou, a&nbsp;teď celý vůz slavně běží do&nbsp;vsi a&nbsp;vytřásá ze&nbsp;sebe samou krásnou vůni božího daru. Takhle, děti, jezdil Voříšek nebožtík po&nbsp;celé farnosti.</span></p>
        </section>
        <section>
          <p class="chunk" data-nb-ref-number="3" data-nb-words="217" data-nb-chars="1242"><span class="idea" data-nb-ref-number="3" id="idea3" data-nb-words="217" data-nb-chars="1242">Ba, za&nbsp;jeho časů nebyly ještě žádné tyhle splašené automobily; tehdy se&nbsp;jezdilo pomalu, pořádně, a&nbsp;aby to&nbsp;bylo slyšet. Žádný šofér na&nbsp;automobilu neumí tak krásně práskat bičem jako nebožtík Šulitka, dej mu&nbsp;pánbůh věčnou slávu, nebo tak zamlaskat na&nbsp;koně, jako to&nbsp;uměl on; a&nbsp;vedle žádného šoféra nesedí moudrý Voříšek, nekučíruje, neštěká, nepouští hrůzu, nic. Takový automobil jenom přeletí a&nbsp;zasmrdí, a&nbsp;teď koukej, kde už&nbsp;je; ani ho&nbsp;vidět není pro samý prach. Inu, to&nbsp;Voříšek jezdil důkladněji; na&nbsp;půlhodiny předem lidé nastavili ucho, začichali a&nbsp;řekli: Aha! To&nbsp;už&nbsp;věděli, že&nbsp;k&nbsp;nim jede chleba, a&nbsp;postavili se&nbsp;na&nbsp;práh, aby mu&nbsp;dali dobrýtro. A&nbsp;nyčko už&nbsp;tedy opravdu běží dědečkův vůz do&nbsp;vesnice, Šulitka mlaská jazykem, Voříšek štěká na&nbsp;kozlíku a&nbsp;najednou hup, skočí Žankovi na&nbsp;zadek (však to&nbsp;byl zadek, požehnej pánbůh! široký jako stůl, čtyři lidé by&nbsp;na&nbsp;něm jíst mohli); a&nbsp;teď tancuje Žankovi po&nbsp;hřbetě, běhá od&nbsp;chomoutu k&nbsp;ocasu, od&nbsp;ocasu k&nbsp;chomoutu a&nbsp;hubu si&nbsp;roztřepit může samou radostí: Haf, haf, kluci, sákra, to&nbsp;jsme to&nbsp;sjeli, já&nbsp;a&nbsp;Žanka a&nbsp;Ferda; sláva! A&nbsp;kluci vyvalují oči; denně sem přijede chleba, a&nbsp;vždycky taková sláva, panebože, jako by&nbsp;sám císař jel! – Ba, jak říkám, tak důkladně se&nbsp;už&nbsp;dávno nejezdí jako za&nbsp;časů Voříškových.</span></p>
        </section>
        <section>
          <p class="chunk" data-nb-ref-number="4" data-nb-words="1" data-nb-chars="0"><span class="idea" data-nb-ref-number="4" id="idea4" data-nb-words="1" data-nb-chars="0"><img src="./resources/devatero_pohadek_007.jpg" alt="devatero_pohadek_007"></span></p>
        </section>
        <section>
          <p class="chunk" data-nb-ref-number="5" data-nb-words="88" data-nb-chars="490"><span class="idea" data-nb-ref-number="5" id="idea5" data-nb-words="88" data-nb-chars="490">A&nbsp;štěkat uměl Voříšek, jako když z&nbsp;pistole střílí. Prásk! napravo, že&nbsp;tamhle husy samým lekem běží, běží a&nbsp;zastaví se&nbsp;až&nbsp;v&nbsp;Polici na&nbsp;rynku, celé udivené, kde se&nbsp;tu&nbsp;vzaly; prásk! nalevo, že&nbsp;holubi z&nbsp;celé vesnice vyletí, zakrouží a&nbsp;snesou se&nbsp;až&nbsp;někde na&nbsp;Žaltmanu, neřkuli až&nbsp;na&nbsp;pruské straně; tak silně uměl štěkat Voříšek, psisko mizerné, a&nbsp;div mu&nbsp;pak ocas neuletěl, jak jím švihal radostí, když tohle natropil. Inu, měl nač být pyšný; tak silný hlas nemá ani generál, ba&nbsp;někdy ani poslanec.</span></p>
          <p class="chunk" data-nb-ref-number="6" data-nb-words="302" data-nb-chars="1727"><span class="idea" data-nb-ref-number="6" id="idea6" data-nb-words="302" data-nb-chars="1727">A&nbsp;přece byl čas, že&nbsp;Voříšek neuměl ani trochu štěkat, třeba už&nbsp;byl výrostek a&nbsp;měl takové zuby, že&nbsp;rozkousal dědečkovi nedělní holinky. Totiž musíte vědět, jak přišel dědeček k&nbsp;Voříškovi, či&nbsp;spíš Voříšek k&nbsp;dědečkovi. Šel jednou dědeček z&nbsp;hospody pozdě domů, a&nbsp;že&nbsp;byla noc a&nbsp;že&nbsp;mu&nbsp;bylo veselo, a&nbsp;snad i&nbsp;proto, aby zahnal zlé duchy, si&nbsp;cestou zpíval. Najednou ztratil potmě dobrou notu a&nbsp;musel se&nbsp;zastavit, aby ji&nbsp;hledal. A&nbsp;co&nbsp;ji&nbsp;tak hledá, slyší nějaké vrnění, pištění, kničení na&nbsp;zemi u&nbsp;svých nohou; pokřižoval se&nbsp;a&nbsp;hmatal po&nbsp;zemi, co&nbsp;to&nbsp;jako je. Nahmatal huňaté teplé klubíčko, do&nbsp;dlaně se&nbsp;mu&nbsp;vešlo, a&nbsp;bylo to&nbsp;měkké jako samet; a&nbsp;sotva to&nbsp;vzal do&nbsp;ruky, přestalo to&nbsp;vrnět a&nbsp;cucalo mu&nbsp;prst, jako by&nbsp;byl z&nbsp;medu. Na&nbsp;to&nbsp;se&nbsp;musím podívat, pomyslil si&nbsp;dědeček a&nbsp;donesl to&nbsp;s&nbsp;sebou domů, do&nbsp;mlýna. Babička, chudera, čekala na&nbsp;dědečka, aby mu&nbsp;mohla dát „dobrou noc“; ale dřív než se&nbsp;mohla jak náleží ozvat, řekl filuta dědeček: „Koukej, Heleno, co&nbsp;ti&nbsp;nesu.“ Babička si&nbsp;na&nbsp;to&nbsp;posvítila, a&nbsp;heleme, vždyť to&nbsp;bylo štíně, můj ty&nbsp;Tondo! psí miminko ještě slepé a&nbsp;žluté, jako vyloupnutý oříšek. „Koukejme,“ podivil se&nbsp;dědeček, „ale pejsánku, čípak vlastně jsi?“ Pejsánek, to&nbsp;se&nbsp;ví, neřekl nic; třásl se&nbsp;na&nbsp;stole jako hromádka neštěstí, až&nbsp;mu&nbsp;krysí ocásek poskakoval, a&nbsp;pištěl přežalostně; a&nbsp;tuhle, i&nbsp;prachkujóne, se&nbsp;pod ním udělala loužička a&nbsp;rostla jako špatné svědomí. „Karle, Karle,“ zakývala vážně babička na&nbsp;dědu hlavou, „kdepaks nechal rozum? Vždyť to&nbsp;štíně musí pojít bez mámy.“ Toho se&nbsp;dědeček lekl. „Honem, Heleno,“ povídá, „ohřej mlíčko a&nbsp;uchystej houstičku.“ Babička všechno uchystala, dědeček namočil měkkou střídu do&nbsp;mléka, omotal ji&nbsp;cípem kapesníku a&nbsp;udělal tak dobrý cumel, že&nbsp;se&nbsp;z&nbsp;něho štěně nacucalo, až&nbsp;mělo bříšek jako buben.</span></p>
          <p class="chunk" data-nb-ref-number="7" data-nb-words="106" data-nb-chars="612"><span class="idea" data-nb-ref-number="7" id="idea7" data-nb-words="106" data-nb-chars="612">„Karle, Karle,“ zakývala zas babička hlavou, „kdepaks nechal rozum? Kdopak bude to&nbsp;štíně hřát, aby nepošlo zimou?“ Ale kdež dědeček! tomu něco namítat! Sebral štěně a&nbsp;rovnou s&nbsp;ním do&nbsp;stáje; a&nbsp;panečku, tam bylo teplo, co&nbsp;ho&nbsp;Ferda a&nbsp;Žanka nadýchali! Oba koně už&nbsp;spali, ale když přišel hospodář, zvedli hlavu a&nbsp;točili se&nbsp;po&nbsp;něm moudrýma, laskavýma očima. „Žanko, Ferdo,“ řekl dědeček, „ať tomu Voříškovi neublížíte, víme? Já&nbsp;vám ho&nbsp;dávám do&nbsp;ochrany.“ A&nbsp;s&nbsp;tím položil malého Voříška před ně&nbsp;do&nbsp;slámy. Žanka si&nbsp;čichl k&nbsp;divnému tvorečkovi a&nbsp;cítil z&nbsp;něho dobré ruce hospodářovy; i&nbsp;pošeptal Ferdovi: „Je náš.“ A&nbsp;bylo to.</span></p>
        </section>
        <section>
          <p class="chunk" data-nb-ref-number="8" data-nb-words="1" data-nb-chars="0"><span class="idea" data-nb-ref-number="8" id="idea8" data-nb-words="1" data-nb-chars="0"><img src="./resources/devatero_pohadek_008.jpg" alt="devatero_pohadek_008"></span></p>
        </section>
        <section>
          <p class="chunk" data-nb-ref-number="9" data-nb-words="160" data-nb-chars="855"><span class="idea" data-nb-ref-number="9" id="idea9" data-nb-words="160" data-nb-chars="855">Tak rostl Voříšek ve&nbsp;stáji, krmen cumlíkem z&nbsp;kapesníku, až&nbsp;se&nbsp;mu&nbsp;otevřely oči a&nbsp;mohl se&nbsp;napít sám z&nbsp;misky. A&nbsp;teplo mu&nbsp;bylo jako u&nbsp;mámy, a&nbsp;tak se&nbsp;z&nbsp;něho brzo udělal takový malý uličník s&nbsp;hloupou hlavou, inu, štěně; neví ani, kde má&nbsp;zadek, na&nbsp;který si&nbsp;má&nbsp;sednout, sedne si&nbsp;na&nbsp;vlastní hlavu a&nbsp;diví se, že&nbsp;to&nbsp;tlačí; neví, co&nbsp;s&nbsp;ocasem, a&nbsp;protože umí počítat jen do&nbsp;dvou, plete si&nbsp;všechny své čtyři nohy; nakonec sebou údivem plácne a&nbsp;vyplazuje jazejček pěkně růžový jako lísteček šunky. Ale vždyť každé štěně je&nbsp;takové, zkrátka jako děti. Víc by&nbsp;vám řekli Žanka a&nbsp;Ferda; řekli by&nbsp;vám, jaké je&nbsp;to&nbsp;trápení pro starého koně, dávat pořád pozor, aby neušlápl to&nbsp;bláznivé psisko; to&nbsp;víte, lidičky, kopyto není bačkora a&nbsp;musí se&nbsp;stavět pomaloučku, polehoučku, aby něco na&nbsp;podlaze nezačalo bolestně kvičet a&nbsp;žalovat. Ba, je&nbsp;to&nbsp;kříž s&nbsp;dětmi, řekli by&nbsp;vám Žanka a&nbsp;Ferda.</span></p>
          <p class="chunk" data-nb-ref-number="10" data-nb-words="170" data-nb-chars="989"><span class="idea" data-nb-ref-number="10" id="idea10" data-nb-words="170" data-nb-chars="989">A&nbsp;byl už&nbsp;z&nbsp;Voříška celý pes, veselý a&nbsp;zubatý jako každý jiný, ale něco na&nbsp;něm nebylo v&nbsp;pořádku: nikdo ho&nbsp;neslyšel štěkat ani vrčet. Jenom pištěl jaksi a&nbsp;skučel, ale štěkání to&nbsp;nebylo. Řekla si&nbsp;jednou babička: Copakže Voříšek neštěká? Přemýšlí, tři dny chodí jako tělo bez duše a&nbsp;čtvrtého dne povídá dědečkovi: „Copakže Voříšek nikdy neštěká?“ Přemýšlí dědeček, tři dny chodí a&nbsp;pořád vrtí hlavou. Čtvrtého dne povídá Šulitkovi, kočímu: „Copakže náš Voříšek nikdy neštěká?“ Šulitka to&nbsp;vzal důkladně; šel do&nbsp;hospody a&nbsp;přemýšlel tam tři dny a&nbsp;tři noci; čtvrtého dne se&nbsp;mu&nbsp;už&nbsp;chtělo spát, nějak se&nbsp;mu&nbsp;mátla hlava, i&nbsp;zavolal hospodského a&nbsp;tahal z&nbsp;kapsy čtyráky za&nbsp;outratu. Počítal, počítal, ale sám čert se&nbsp;mu&nbsp;do&nbsp;toho pletl, že&nbsp;se&nbsp;ne&nbsp;a&nbsp;ne&nbsp;dopočítat. „Inu, Šulitko,“ povídá hospodský, „copak tě&nbsp;maminka nenaučila počítat?“ V&nbsp;tu&nbsp;chvíli Šulitka nechal outraty, plácl si&nbsp;do&nbsp;čela a&nbsp;běžel k&nbsp;dědečkovi. „Hospodáři,“ křičel ve&nbsp;dveřích, „už to&nbsp;mám! Voříšek proto neštěká, že&nbsp;ho&nbsp;tomu jeho máma nenaučila!“</span></p>
          <p class="chunk" data-nb-ref-number="11" data-nb-words="192" data-nb-chars="1116"><span class="idea" data-nb-ref-number="11" id="idea11" data-nb-words="192" data-nb-chars="1116">„Namoutě,“ řekl dědeček, „to je&nbsp;pravda; mámu Voříšek nezná, Ferda ani Žanka ho&nbsp;štěkat nenaučili, pes žádný v&nbsp;sousedství není, a&nbsp;tak Voříšek ani neví, co&nbsp;to&nbsp;štěkání je. Víš, Šulitko,“ povídá, „musíš ho&nbsp;naučit štěkat.“ Sedl si&nbsp;Šulitka ve&nbsp;stáji k&nbsp;Voříškovi a&nbsp;učil ho&nbsp;štěkat. „Haf haf,“ vykládal mu; „dávej pozor, jak se&nbsp;to&nbsp;dělá; nejdřív vrrrrr tadyhle v&nbsp;krku, a&nbsp;pak to&nbsp;najednou pustíš z&nbsp;huby: hafhaf. Vrrrr, vrrrrr, hafhaf haf!“ Voříšek stříhal ušima, tohle byla muzika, která se&nbsp;mu&nbsp;jaksi líbila, ani sám nevěděl proč; a&nbsp;najednou ze&nbsp;samé radosti zaštěkal sám. Bylo to&nbsp;štěknutí trochu divné, kviklo to, jako když nůž po&nbsp;talíři sjede, ale každý začátek je&nbsp;těžký; však vy&nbsp;jste také hned napoprvé neuměli abecedu. Ferda i&nbsp;Žanka poslouchali, cože starý Šulitka štěká; konečně nad ním pokrčili rameny a&nbsp;nikdy si&nbsp;už&nbsp;Šulitky nevážili. Ale Voříšek měl k&nbsp;štěkání náramný talent, učení mu&nbsp;šlo rychle, a&nbsp;když poprvé vyjel s&nbsp;vozem, šlo to&nbsp;prásk! nalevo, prásk! napravo, jako když z&nbsp;pistole střílí; však do&nbsp;nejdelší smrti se&nbsp;Voříšek nenabažil svého štěkání a&nbsp;štěkal celý boží den; takovou radost mu&nbsp;dělalo, že&nbsp;se&nbsp;tomu pořádně naučil.</span></p>
          <p class="chunk" data-nb-ref-number="12" data-nb-words="120" data-nb-chars="653"><span class="idea" data-nb-ref-number="12" id="idea12" data-nb-words="120" data-nb-chars="653">Ale jezdit se&nbsp;Šulitkou a&nbsp;kučírovat, to&nbsp;nebylo to&nbsp;jediné, co&nbsp;měl Voříšek na&nbsp;starosti. Každý večer obešel mlýn a&nbsp;dvůr, je-li všechno na&nbsp;svém místě, usápl se&nbsp;na&nbsp;slepice, aby už&nbsp;nekdákaly jako tetky na&nbsp;trhu, a&nbsp;pak se&nbsp;postavil před dědečka, vrtěl ocasem a&nbsp;díval se&nbsp;bystře, jako by&nbsp;chtěl říci: „Jen už&nbsp;jdi spat, Karle, já&nbsp;dám na&nbsp;všechno pozor.“ Dědeček ho&nbsp;tedy pochválil a&nbsp;šel spat v&nbsp;bázni boží. Ve&nbsp;dne však dědeček často obcházel po&nbsp;vesnicích a&nbsp;městečkách, aby kupoval obilí a&nbsp;ledacos jiného, třeba jetelové semínko, čočku nebo mák; a&nbsp;tehdy běžel Voříšek s&nbsp;ním, a&nbsp;když šli v&nbsp;noci domů, nic se&nbsp;nebál a&nbsp;trefil i&nbsp;tehdy, když se&nbsp;samotnému dědečkovi zmátla cesta.</span></p>
          <p class="chunk" data-nb-ref-number="13" data-nb-words="118" data-nb-chars="701"><span class="idea" data-nb-ref-number="13" id="idea13" data-nb-words="118" data-nb-chars="701">Jednou tedy kupoval dědeček někde semínko, ale vždyť to&nbsp;bylo tuhle ve&nbsp;Zličku; koupil a&nbsp;stavil se&nbsp;na&nbsp;skok v&nbsp;hospodě. Voříšek chvíli čekal před hospodou; tu&nbsp;však mu&nbsp;přišlo do&nbsp;nosu cosi dobrého, inu, taková krásná vůnička z&nbsp;kuchyně, že&nbsp;se&nbsp;tam musel podívat. A&nbsp;namouduši, jedli tam domácí lidé jitrnice; i&nbsp;sedl Voříšek a&nbsp;čekal, nepadne-li pod stůl ňáké to&nbsp;rozkošné střívko. A&nbsp;zatímco čekal, zastavil před hospodou vůz dědečkova souseda, jakpak se&nbsp;honem jmenoval, no&nbsp;třeba Joudal; Joudal našel dědečka v&nbsp;šenkovně, slovo dalo slovo, a&nbsp;už&nbsp;se&nbsp;oba sousedi hrnuli do&nbsp;vozu, že&nbsp;se&nbsp;jako svezou domů společně. Vyjeli, a&nbsp;dědeček zapomněl na&nbsp;Voříška jako na&nbsp;smrt, zatímco Voříšek v&nbsp;kuchyni panáčkoval před jitrnicemi.</span></p>
          <p class="chunk" data-nb-ref-number="14" data-nb-words="95" data-nb-chars="544"><span class="idea" data-nb-ref-number="14" id="idea14" data-nb-words="95" data-nb-chars="544">Když domácí lidé dojedli, hodili kůžičky z&nbsp;jitrnic kočce na&nbsp;pec; Voříšek utřel hubu a&nbsp;teprve teď si&nbsp;vzpomněl, kde nechal dědečka. Hledal, čichal po&nbsp;celé hospodě, ale dědeček nikde. „Voříšku,“ řekl hostinský, „tvůj pán jel tam, támhle,“ a&nbsp;ukazoval rukou. Tohleto Voříšek pochopil a&nbsp;pustil se&nbsp;domů sám; nejdřív šel po&nbsp;silnici, ale pak si&nbsp;řekl: To&nbsp;bych byl blázen; tudyhle přes kopec si&nbsp;nadběhnu. Pustil se&nbsp;tedy přes kopec a&nbsp;lesem. Byl už&nbsp;večer, byla už&nbsp;noc; ale Voříšek se&nbsp;pranic nebál. Mně, myslel si, nikdo nic neukradne. Ale hlad měl jako pes.</span></p>
          <p class="chunk" data-nb-ref-number="15" data-nb-words="242" data-nb-chars="1383"><span class="idea" data-nb-ref-number="15" id="idea15" data-nb-words="242" data-nb-chars="1383">Byla už&nbsp;noc a&nbsp;vyšel měsíc úplněk; a&nbsp;když někde se&nbsp;stromy rozestoupily v&nbsp;průseku či&nbsp;na&nbsp;pasece, zjevil se&nbsp;měsíc nad korunami, a&nbsp;tu&nbsp;bylo tak krásně, tak stříbrno, že&nbsp;Voříškovi úžasem tlouklo srdce. Les šuměl tichounce, jako by&nbsp;na&nbsp;harfy hrál. Teď běžel Voříšek lesem jako černočernou chodbou; ale najednou se&nbsp;před ním dělalo stříbrné světlo, harfy jako by&nbsp;hrály hlasitěji, a&nbsp;na&nbsp;Voříškovi se&nbsp;zježil každý chlup; i&nbsp;přikrčil se&nbsp;k&nbsp;zemi a&nbsp;koukal jako omámený. Byl před ním stříbrný palouk a&nbsp;na&nbsp;něm tančily psí rusalky. Byli to&nbsp;krásní bílí psi, ale načisto bílí, zrovna průhlední, a&nbsp;tak lehýncí, že&nbsp;ani rosu z&nbsp;trávy nestřásli; inu, psí rusalky to&nbsp;byly, to&nbsp;poznal Voříšek hned, protože jim scházel ten jistý zajímavý zápašek, po&nbsp;kterém pes pozná pravého psa. Leží Voříšek v&nbsp;mokré trávě a&nbsp;oči si&nbsp;může vyhledět. Rusalky tančí, prohánějí se, zápasí spolu nebo se&nbsp;točí dokolečka za&nbsp;svým ocasem, ale všechno tak lehce, tak vzdušně, že&nbsp;se&nbsp;ani stebélko pod nimi nehnulo. Voříšek dával dobrý pozor: začne-li se&nbsp;některá z&nbsp;nich drbat nebo si&nbsp;zakusovat blechu, pak to&nbsp;není rusalka, ale bílý pes. Ale žádná se&nbsp;nepodrbala ani blechu nezakusovala; to&nbsp;už&nbsp;je&nbsp;tedy svaté, že&nbsp;to&nbsp;byly rusalky. Když byl měsíc hodně vysoko, zvedly rusalky hlavy a&nbsp;začaly jemně, krásně výt a&nbsp;zpívat; kdepak, ani orchestr v&nbsp;Národním to&nbsp;tak nedovede. Voříšek plakal pohnutím a&nbsp;byl by&nbsp;zpíval s&nbsp;sebou, kdyby se&nbsp;nebál, že&nbsp;všechno pokazí.</span></p>
          <p class="chunk" data-nb-ref-number="16" data-nb-words="26" data-nb-chars="170"><span class="idea" data-nb-ref-number="16" id="idea16" data-nb-words="26" data-nb-chars="170">Když dozpívaly, lehly si&nbsp;kolem jakési vznešené psí stařeny, byla to&nbsp;asi nějaká mocná víla nebo kouzelnice, celá stříbrná a&nbsp;vetchá. „Povídej nám,“ prosily všechny rusalky.</span></p>
        </section>
        <section>
          <p class="chunk" data-nb-ref-number="17" data-nb-words="1" data-nb-chars="0"><span class="idea" data-nb-ref-number="17" id="idea17" data-nb-words="1" data-nb-chars="0"><img src="./resources/devatero_pohadek_009.jpg" alt="devatero_pohadek_009"></span></p>
        </section>
        <section>
          <p class="chunk" data-nb-ref-number="18" data-nb-words="248" data-nb-chars="1402"><span class="idea" data-nb-ref-number="18" id="idea18" data-nb-words="248" data-nb-chars="1402">Stará psí víla se&nbsp;zamyslila a&nbsp;povídala pak: „Budu vám vypravovat, jak stvořili psi člověka. Když Pánbůh stvořil celý svět a&nbsp;všechna zvířata, postavil jim v&nbsp;čelo psa jako nejlepšího a&nbsp;nejmoudřejšího. Všechna zvířata v&nbsp;ráji žila a&nbsp;umírala a&nbsp;zase se&nbsp;rodila šťastně a&nbsp;spokojeně, jen psi byli čím dál smutnější. Ptal se&nbsp;tedy Pánbůh psů: ‚Proč jste smutní, když ostatní zvířata se&nbsp;radují?‘ I&nbsp;řekl nejstarší pes: ‚Víš, Panebože, těm ostatním zvířatům nic neschází; ale my&nbsp;psi máme kousek rozumu tadyhle v&nbsp;hlavě a&nbsp;tím rozumem poznáváme, že&nbsp;je&nbsp;něco vyššího než my, že&nbsp;jsi Ty, ó&nbsp;Stvořiteli. Ke&nbsp;všemu si&nbsp;můžeme čuchnout, jenom k&nbsp;Tobě ne, a&nbsp;to&nbsp;nám psům tuze schází. Pročež, ó&nbsp;Pane, splň naši touhu a&nbsp;stvoř nám nějakého boha, ke&nbsp;kterému bychom si&nbsp;mohli čuchnout!‘ I&nbsp;usmál se&nbsp;Pánbůh a&nbsp;řekl: ‚Přineste mi&nbsp;nějaké kosti a&nbsp;já&nbsp;vám stvořím boha, ke&nbsp;kterému byste si&nbsp;mohli čuchnout.‘ I&nbsp;rozběhli se&nbsp;psi a&nbsp;každý přinesl nějakou kost: ten lví, ten koňskou, ten velbloudí, ten kočičí, zkrátka ode všech zvířat, jen žádnou psí kost ne; neboť žádný pes se&nbsp;nedotkne ani psího masa, ani psí kosti. Byla pak těch kostí velká hromada a&nbsp;z&nbsp;těch kostí udělal Bůh člověka, aby psi měli svého boha, ke&nbsp;kterému se&nbsp;může čuchnout. A&nbsp;protože je&nbsp;člověk udělán ze&nbsp;všech zvířecích kostí, jen ze&nbsp;psích ne, má&nbsp;vlastnosti všech zvířat: má&nbsp;sílu lva, pracovitost velblouda, lstivost kočky a&nbsp;velkodušnost koně, jen psí věrnost ne, jen psí věrnost ne!“</span></p>
          <p class="chunk" data-nb-ref-number="19" data-nb-words="7" data-nb-chars="48"><span class="idea" data-nb-ref-number="19" id="idea19" data-nb-words="7" data-nb-chars="48">„Povídej ještě něco,“ prosily psí rusalky znovu.</span></p>
          <p class="chunk" data-nb-ref-number="20" data-nb-words="163" data-nb-chars="861"><span class="idea" data-nb-ref-number="20" id="idea20" data-nb-words="163" data-nb-chars="861">Stará psí víla se&nbsp;zamyslila a&nbsp;pak počala: „Povím vám tedy, jak se&nbsp;dostali psi na&nbsp;nebe. Víte, že&nbsp;duše lidí jdou po&nbsp;smrti na&nbsp;hvězdy, ale pro duše psí nezbyla žádná hvězda, a&nbsp;duše psí chodily po&nbsp;smrti spát do&nbsp;země. To&nbsp;bylo až&nbsp;po&nbsp;časy Krista Pána. Když Krista Pána lidi bičovali u&nbsp;sloupu, zůstalo tam moc krve, moc krve. A&nbsp;jeden hladový pes bez pána přišel a&nbsp;lízal tu&nbsp;krev Krista Pána. ‚Panenko Maria,‘ vykřikli andělé v&nbsp;nebi, ‚vždyť ten pes přijal krev Páně!‘ ‚Když přijal krev Páně,‘ řekl Bůh, ‚vezmeme jeho duši na&nbsp;nebe.‘ I&nbsp;udělal novou hvězdu, a&nbsp;aby se&nbsp;poznalo, že&nbsp;je&nbsp;pro psí duše, udělal k&nbsp;ní&nbsp;ocas. A&nbsp;sotva ta&nbsp;psí duše přišla na&nbsp;hvězdu, měla z&nbsp;toho takovou ukrutnou radost, že&nbsp;začala běhat, běhat, běhat v&nbsp;nebeském prostoru jako pes na&nbsp;louce, a&nbsp;ne&nbsp;pořádně po&nbsp;cestě jako ostatní hvězdy; a&nbsp;takovým psím hvězdám, co&nbsp;rejdí po&nbsp;nebi a&nbsp;mrcají ocasem, se&nbsp;říká komety.“</span></p>
          <p class="chunk" data-nb-ref-number="21" data-nb-words="8" data-nb-chars="53"><span class="idea" data-nb-ref-number="21" id="idea21" data-nb-words="8" data-nb-chars="53">„Povídej ještě něco,“ prosily psí rusalky do&nbsp;třetice.</span></p>
          <p class="chunk" data-nb-ref-number="22" data-nb-words="58" data-nb-chars="323"><span class="idea" data-nb-ref-number="22" id="idea22" data-nb-words="58" data-nb-chars="323">„Tedy vám povím,“ začala stará víla, „že před dávnými lety měli psi na&nbsp;zemi království a&nbsp;veliký psí zámek. Ale lidé záviděli psům jejich království na&nbsp;zemi a&nbsp;čarovali tak dlouho, až&nbsp;se&nbsp;psí království i&nbsp;se&nbsp;zámkem propadlo hluboko do&nbsp;země. Ale kdo by&nbsp;hrabal na&nbsp;pravém místě, dohrabal by&nbsp;se&nbsp;do&nbsp;jeskyně, kde zůstal psí poklad.“</span></p>
          <p class="chunk" data-nb-ref-number="23" data-nb-words="8" data-nb-chars="48"><span class="idea" data-nb-ref-number="23" id="idea23" data-nb-words="8" data-nb-chars="48">„Jaký je&nbsp;psí poklad?“ ptaly se&nbsp;rusalky dychtivě.</span></p>
          <p class="chunk" data-nb-ref-number="24" data-nb-words="61" data-nb-chars="344"><span class="idea" data-nb-ref-number="24" id="idea24" data-nb-words="61" data-nb-chars="344">„Inu,“ povídala stará víla, „je to&nbsp;takový sál přenáramné krásy. Sloupy jsou z&nbsp;nejkrásnějších kostí, ale ne&nbsp;okousaných, kdepak; je&nbsp;na&nbsp;nich tolik masa jako na&nbsp;husím stehýnku. Pak je&nbsp;tam uzený trůn a&nbsp;k&nbsp;němu vedou stupně z&nbsp;nejčistšího špeku. A&nbsp;na&nbsp;těch stupních je&nbsp;koberec ze&nbsp;samých střívek od&nbsp;jitrnic, a&nbsp;na&nbsp;těch střívkách je&nbsp;prejtu na&nbsp;prst tlustě…“</span></p>
          <p class="chunk" data-nb-ref-number="25" data-nb-words="22" data-nb-chars="110"><span class="idea" data-nb-ref-number="25" id="idea25" data-nb-words="22" data-nb-chars="110">To&nbsp;už&nbsp;nemohl Voříšek vydržet. Vyrazil na&nbsp;palouk a&nbsp;volal: „Ha ha, kde je&nbsp;ten poklad? Ha&nbsp;ha, kde je&nbsp;psí poklad?“</span></p>
          <p class="chunk" data-nb-ref-number="26" data-nb-words="50" data-nb-chars="299"><span class="idea" data-nb-ref-number="26" id="idea26" data-nb-words="50" data-nb-chars="299">Ale v&nbsp;tutéž chvíli zmizely rázem všechny psí rusalky i&nbsp;stará psí víla. Voříšek si&nbsp;protíral oči; ale nebylo tu&nbsp;nic než stříbrný palouček, ani stéblo nebylo zcucháno tancem rusalek, ani rosička neskanula na&nbsp;zem. Jen pokojný měsíc zářil na&nbsp;líbezný palouk a&nbsp;kolem dokola stál les jako černočerná hradba.</span></p>
          <p class="chunk" data-nb-ref-number="27" data-nb-words="107" data-nb-chars="576"><span class="idea" data-nb-ref-number="27" id="idea27" data-nb-words="107" data-nb-chars="576">Tu&nbsp;vzpomněl si&nbsp;Voříšek, že&nbsp;doma ho&nbsp;čeká aspoň chleba ve&nbsp;vodě nadrobený, i&nbsp;rozběhl se&nbsp;domů, co&nbsp;mu&nbsp;nohy stačily. Ale od&nbsp;té&nbsp;doby, když někdy šel zase s&nbsp;dědečkem po&nbsp;lukách nebo lesích, vzpomněl si&nbsp;časem na&nbsp;psí poklad propadlý v&nbsp;zemi a&nbsp;začal hrabat, zuřivě hrabat všema čtyřma hlubokou díru do&nbsp;země. A&nbsp;že&nbsp;to&nbsp;nejspíše prozradil také psům ze&nbsp;sousedství, a&nbsp;ti&nbsp;zas jiným, a&nbsp;jiní zase dalším, stává se&nbsp;všem psům na&nbsp;světě, že&nbsp;si&nbsp;někde v&nbsp;polích vzpomenou na&nbsp;propadlé psí království a&nbsp;hrabou do&nbsp;země díru a&nbsp;čuchají, čuchají, čuchají, není-li z&nbsp;hloubi země cítit uzený trůn bývalé psí říše.</span></p>
          <p class="chunk" data-nb-ref-number="28" data-nb-words="5" data-nb-chars="26"><span class="idea" data-nb-ref-number="28" id="idea28" data-nb-words="5" data-nb-chars="26"><em>Národní listy 25. 12. 1919</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_031.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>