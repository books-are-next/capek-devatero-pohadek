<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="58">
    <link rel="prev" href="./devatero_pohadek_059.html">
    <link rel="next" href="./devatero_pohadek_061.html">
    <link rel="self" href="devatero_pohadek_060.html">
    <meta name="identifier" content="capek-devatero-pohadek-64472f0">
    <meta name="role" content="chapter">
  </head>
  <body data-nb-words="526" data-nb-chars="3015" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_059.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="26" data-nb-chars="159"><span class="idea" data-nb-ref-number="1" id="idea1" data-nb-words="26" data-nb-chars="159">„To se&nbsp;ví, že&nbsp;je,“ pokračovala trhovnice, „a jaká dáma, ty&nbsp;surovče, ty&nbsp;vrahu, ty&nbsp;zabijáku, ty&nbsp;prachkujóne, ty&nbsp;padouchu, ty&nbsp;hanebníku, ty&nbsp;mordýři, ty&nbsp;satanáši!“</span></p>
        <p class="chunk" data-nb-ref-number="3" id="chunk3" data-nb-words="28" data-nb-chars="192"><span class="idea" data-nb-ref-number="2" id="idea2" data-nb-words="28" data-nb-chars="192">„Prosím tisíckrát za&nbsp;odpuštění, že&nbsp;jsem vás tak polekal, paní,“ omlouval se&nbsp;Lotrando v&nbsp;nejhroznějších rozpacích. „Trešarmé, madam, silvuplé, ujišťuji vás svou nejpokornější lítostí, že&nbsp;– že&nbsp;–“</span></p>
        <p class="chunk" data-nb-ref-number="4" id="chunk4" data-nb-words="47" data-nb-chars="300"><span class="idea" data-nb-ref-number="3" id="idea3" data-nb-words="47" data-nb-chars="300">„Pakuj se, darebo,“ křičela ctihodná dáma, „nebo ti&nbsp;řeknu, že&nbsp;jsi nestyda, bídák, zlosyn, arcilotras, turek, pohan, vyvrhel, nezdvořák, halama, huncút, mazavka, hrubec a&nbsp;týgr a&nbsp;hrdlořez a&nbsp;podlec, pijan, ludrák, nelida a&nbsp;mameluk a&nbsp;prevít a&nbsp;kazisvět, podvodník, zločinec, mizera a&nbsp;vrahoun a&nbsp;kruťas a&nbsp;–“</span></p>
        <p class="chunk" data-nb-ref-number="5" id="chunk5" data-nb-words="44" data-nb-chars="239"><span class="idea" data-nb-ref-number="4" id="idea4" data-nb-words="44" data-nb-chars="239">Dále už&nbsp;mladý Lotrando neslyšel, neboť dal se&nbsp;na&nbsp;útěk a&nbsp;nezastavil se&nbsp;až&nbsp;na&nbsp;Brendách; a&nbsp;to&nbsp;se&nbsp;mu&nbsp;ještě zdálo, že&nbsp;vítr za&nbsp;ním nese cosi jako „… zlotřilec, trhan, lajdák, obejda, rabiát a&nbsp;lidožrout a&nbsp;Žižkovák“, třeba si&nbsp;sebevíc uši zacpával.</span></p>
        <p class="chunk" data-nb-ref-number="6" id="chunk6" data-nb-words="254" data-nb-chars="1432"><span class="idea" data-nb-ref-number="5" id="idea5" data-nb-words="254" data-nb-chars="1432">A&nbsp;tak to&nbsp;chodilo pořád. U&nbsp;Vodolova chtěl mladý Lotrando propíchnout žida s&nbsp;ranečkem na&nbsp;zádech, ale žid naříkal, že&nbsp;prý je&nbsp;zima, že&nbsp;by&nbsp;ho&nbsp;studený kord ve&nbsp;vnitřnostech nachladil a&nbsp;zábl, že&nbsp;prý už&nbsp;beztoho má&nbsp;kašel, a&nbsp;ať&nbsp;prý je&nbsp;velkomožný pan loupežník tak laskav a&nbsp;nahřeje trochu svůj kord nad ohněm, než ho&nbsp;jako propíchne. A&nbsp;zatímco rytířský Lotrando rozdělával oheň, aby ohřál své kordisko, žid vzal nohy na&nbsp;ramena, totiž ne, vzal ranec na&nbsp;ramena a&nbsp;utíkal, že&nbsp;nebylo po&nbsp;něm ani čuchu. A&nbsp;jindy zase u&nbsp;Ratibořic přepadl mladý loupežník zlatý kočár, ale v&nbsp;něm seděla ratibořická princezka a&nbsp;byla tak hezká, že&nbsp;se&nbsp;Lotrando do&nbsp;ní&nbsp;zamiloval a&nbsp;vzal jí&nbsp;jen – a&nbsp;to&nbsp;ještě po&nbsp;dobrém – voňavý šáteček. A&nbsp;to&nbsp;se&nbsp;ví, té&nbsp;vůně se&nbsp;jeho banda na&nbsp;Brendách nenajedla. A&nbsp;jindy u&nbsp;Suchovršic přepadl řezníka, který vedl krávu do&nbsp;Úpice na&nbsp;jatka, a&nbsp;chtěl ho&nbsp;zabít; ale řezník prosil, aby vyřídil jeho dvanácti sirotkům to&nbsp;a&nbsp;ono, a&nbsp;teď jim vzkazoval tak dojemné, přešlechetné a&nbsp;pohnutlivé věci, že&nbsp;se&nbsp;Lotrando rozplakal a&nbsp;řezníka propustil nejen s&nbsp;krávou, ale vnutil mu&nbsp;ještě dvanáct dukátů, aby prý dal každému svému dítěti po&nbsp;zlaťáku na&nbsp;památku po&nbsp;hrozném Lotrandovi; a&nbsp;přitom ten řezník, šibal jeden, byl starý mládenec a&nbsp;neměl ani kočku, natož dvanáct dětí. No&nbsp;zkrátka, pokaždé, když chtěl Lotrando někoho zavraždit nebo oloupit, mu&nbsp;do&nbsp;toho něco přišlo, co&nbsp;podnítilo jeho zdvořilost a&nbsp;outlocitnost, takže nic nikomu nevzal a&nbsp;ještě k&nbsp;tomu rozdal všecko své.</span></p>
        <p class="chunk" data-nb-ref-number="7" id="chunk7" data-nb-words="81" data-nb-chars="447"><span class="idea" data-nb-ref-number="6" id="idea6" data-nb-words="81" data-nb-chars="447">Takhle se&nbsp;ovšem jeho živnosti nevedlo; jeho pacholkové i&nbsp;s&nbsp;ježatým Vinckem se&nbsp;rozutekli a&nbsp;šli raději poctivě pracovat mezi lidi; sám Vincek se&nbsp;dal za&nbsp;mládka do&nbsp;hronovského mlejna, co&nbsp;ještě dnes stojí pod kostelem. Mladý Lotrando zůstal sám v&nbsp;loupežnické jeskyni na&nbsp;Brendách a&nbsp;měl hlad a&nbsp;nevěděl si&nbsp;rady. Tu&nbsp;si&nbsp;vzpomněl na&nbsp;pana převora u&nbsp;benediktýnů v&nbsp;Broumově, který ho&nbsp;míval tuzince rád, a&nbsp;pustil se&nbsp;k&nbsp;němu, aby se&nbsp;ho&nbsp;zeptal na&nbsp;radu, co&nbsp;má&nbsp;dělat.</span></p>
        <p class="chunk" data-nb-ref-number="8" id="chunk8" data-nb-words="46" data-nb-chars="246"><span class="idea" data-nb-ref-number="7" id="idea7" data-nb-words="46" data-nb-chars="246">Když k&nbsp;němu přišel, klekl a&nbsp;plakal a&nbsp;vypravoval, že&nbsp;se&nbsp;svému otci zavázal přísahou, že&nbsp;bude loupežníkem, ale že&nbsp;je&nbsp;vychován ve&nbsp;zdvořilosti a&nbsp;laskavosti, a&nbsp;že&nbsp;tedy nemůže a&nbsp;nemůže nikoho zabít nebo obrat proti jeho vůli. A&nbsp;co&nbsp;prý tedy si&nbsp;má&nbsp;počít.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_061.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>