<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><p class="mlptext">„Tak zastavte,“ řekl černý pán a auto se sneslo na zem na
kraji té vesnice. „Ale že ta bugatka dobře jede, co?“ liboval si pán. „A teď
byste, pane Kolbaba, mohl té slečně Mařence doručit to psaníčko.“</p>

<p class="mlptext">„Snad půjde se mnou pan Frantík,“ mínil pan Kolbaba. „Já
myslím, že by ji rád viděl.“</p>

<p class="mlptext">„Co vás nemá,“ bránil se pan Frantík, „já se jí stydím přijít
na oči, protože takovou dobu ode mne nedostala žádné psaníčko. A pak,“ dodával
zachmuřeně, „kdopak ví, má-li mne ještě ráda. Jen jděte, pane Kolbaba, sám.
Helejte se, ona bydlí v tamtom domečku, co má okýnka tak čistá jako studánka.“</p>

<p class="mlptext">„Tak já jdu,“ řekl pan Kolbaba, zatroubil pěkně na hubu „Jede,
jede poštovský panáček, jede, jede poštovský pán“ a vykročil pravou nohou k tomu
domečku. A tam za tím čistým okénkem seděla bledá dívka a šila si šatičky.</p>

<p class="mlptext">„Pozdravbůh, slečno Mařenko,“ zavolal pan Kolbaba. „To si
šijete svatební šatičky?“</p>

<p class="mlptext">„Ba ne,“ pravila smutně slečna Mařenka, „to já si šiju rubáš
do rakvičky.“</p>

<p class="mlptext"><span class="calibre40">„Ale, ale,“ řekl soucitně
pan Kolbaba, „jejej, jejdanečky, jeminkote, jemináčku, jezuskote, snad to
nebude tak zlé? Copak vy, slečno, marodíte?“</span></p>

<p class="mlpobrazky1"></p>
</div>
</body>
</html>