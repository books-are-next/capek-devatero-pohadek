<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Devatero pohádek</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3"><p class="mlptext">Tak té noci se dal pan Kolbaba zavřít na poště a čekal. Mohla
být půlnoc, když slyšel takové ťapičky ťap po podlaze, jako když myši běhají; a
pak zase viděl skřítky, jak třídí dopisy a váží zásilky a počítají peníze a odklepávají
depeše. A když byli se vším hotovi, sesedli se na zemi a hráli s dopisy mariáš.</p>

<p class="mlptext">V tu chvíli se pan Kolbaba ozval: „Brejvečír, páni pumprdlíci.“</p>

<p class="mlptext">„Á, to je pan Kolbaba,“ řekl ten nejstarší pumprlík. „Tak
pojďte si s námi zahrát v karty.“</p>

<p class="mlptext">Pan Kolbaba si to nenechal dvakrát říci a sedl si s nimi na
podlahu.</p>

<p class="mlptext">„Nesu,“ řekl první skřítek a položil svou kartu na zem.</p>

<p class="mlptext">„Přebíjím,“ děl druhý.</p>

<p class="mlptext">„Dávám fleka,“ povídá třetí.</p>

<p class="mlptext">Teď přišla řada na pana Kolbabu a on položil ten zavřený dopis
bez adresy na ty tři ostatní.</p>

<p class="mlptext">„Tak jste vyhrál, pane Kolbaba,“ řekl první skřet, „protože
jste nesl tu nejvyšší kartu neboli srdcové eso.“</p>

<p class="mlptext">„Že jsem tak smělý,“ odpověděl pan Kolbaba, „ale víte to
jistě, že to je tak vysoká karta?“</p>

<p class="mlptext">„Abych to nepoznal,“ pravil skřítek. „To přece je psaníčko, co
píše mládenec dívce, kterou má víc rád než sebe sama.“</p>

<p class="mlptext">„To se mně nezdá,“ řekl naschvál pan Kolbaba.</p>

<p class="mlptext1">„A just je to tak,“ odpověděl trpaslík. „Když tomu
nechcete věřit, já vám to psaníčko přečtu.“ A vzal ten dopis, položil si jej na
čelo, zavřel oči a takto četl:</p>

<p class="mlpdopisbez1radku">„Má znejmilovanější Mařenko,</p>

<p class="mlpdopisbez1radku">tak ti pýšu (tady je pravopisná chyba, řekl ten
skřítek, správně má být měkké i) žesem dostal místo za šoféra tak esli bys
chtěla mohli bychom mít veselku napyš mně esli mně máš eště ráda pyš mně brzo
tvůj věrný Frantík.“</p>

<p class="mlptext2">„Tak vám děkuju, pane skřítek,“ řekl pan Kolbaba, „to jsem
potřeboval vědět. Mockrát vám děkuju.“</p>

<p class="mlptext">„Není zač,“ pravil mužíček. „Ale abyste věděl, je tam osm
pravopisných chyb. Moc se toho ten Frantík ve škole nenaučil.“</p>

<p class="mlptext">„Jen bych se rád dověděl, která je to Mařenka nebo který
Frantík,“ bručel pan Kolbaba.</p>

<p class="mlptext">„Nemůžu sloužit, pane Kolbaba,“ řekl ten mrňavý panáček. „To
tam už není psáno.“ –</p>

<p class="mlptext">Ráno nato hlásil pan Kolbaba panu poštmistrovi, že ten dopis
bez adresy psal nějaký šofér Frantík nějaké slečně Mařence a že si ten pan
Frantík chce tu slečnu vzít za ženu.</p>

<p class="mlptext">„I prokryndapána,“ zvolal pan poštmistr, „to je náramně
důležité psaní, to by ta slečna měla dostat!“</p>

<p class="mlptext">„Já bych jí to psaníčko našup donesl,“ řekl pan Kolbaba, „kdybych
jenom znal, jak se ta slečna Mařenka jmenuje vlastním jménem a ve kterém městě,
které ulici a kterém popisném čísle bydlí.“</p>

<p class="mlptext">„To by, pane Kolbaba, dovedl každý,“ povídal pan poštmistr. „Na
to by ani nemusel být pošťák. Ale já bych moc rád viděl, aby ta slečna to psaní
dostala.“</p>

<p class="mlptext">„Dobrá, pane poštmistr,“ zvolal pan Kolbaba, „tak já tu slečnu
adresátku budu hledat, i kdybych rok měl běhat a prochodit celý svět.“</p>

<p class="mlptext">To řekl, přehodil si přes rameno pošťáckou tašku s tím dopisem
a s krajícem chleba a vydal se do světa.</p>

<p class="mlphvezdicky">* * *</p>

<p class="mlptextbez1radku"><span class="calibre4">Tak pan Kolbaba
chodil a chodil a všude se ptal, nežije-li v tom kraji nějaká slečna Mařenka,
co čeká psaníčko od nějakého pana šoféra Frantíka. A tak prochodil celé
Litoměřicko a Lounsko a rakovnický okres a Plzeňsko a Domažlicko a Písek a Budějicko
a Přeloučsko a Táborsko a Čáslavsko a hejtmanství hradecké a okres jičínský a Boleslavsko;
byl v Kutné Hoře, Litomyšli, Třeboni, Vodňanech, Sušici, Příbrami, Kladně a Mladé
Boleslavi a ve Voticích a v Trutnově a v Sobotce a v Turnově a ve Slaném a v Pelhřimově,
ba i v Dobrušce a v Úpici a v Hronově a u Sedmi Chalup, i na Krákorce byl i v Zálesí,
no zkrátka všude, a všude se přeptával po té slečně Mařence. Ono těch slečen
Mařenek, co v Čechách našel, bylo moc, dohromady čtyřicet devět tisíc devět set
a osmdesát, ale žádná z nich nečekala psaníčko od pana šoféra Frantíka; některé
z nich sice čekaly na psaníčko od nějakého pana šoféra, ale ten se nejmenoval
Frantík, nýbrž Toník nebo Ladislav nebo Václav, Josef nebo Jarolím či Lojzík
anebo Florián, též Jirka nebo Johan nebo Vavřinec, ba i Dominik a Vendelín a Erazim,
jenom Frantík ne; a jiné ty slečny Mařenky zase čekaly na psaníčko od nějakého
pana Frantíka, ale ten zase nebyl šoférem, nýbrž zámečníkem nebo šikovatelem
nebo truhlářem nebo konduktérem, případně též drogistou, čalouníkem, holičem
nebo krejčím, ale just ne šoférem.</span></p>

<p class="mlpobrazky1"></p>
</div>
</body>
</html>