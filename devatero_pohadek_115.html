<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="113">
    <link rel="prev" href="./devatero_pohadek_114.html">
    <link rel="next" href="./devatero_pohadek_116.html">
    <link rel="self" href="devatero_pohadek_115.html">
    <meta name="identifier" content="capek-devatero-pohadek-98cbb32">
    <meta name="role" content="chapter">
  </head>
  <body data-nb-words="474" data-nb-chars="2595" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_114.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="95" data-nb-chars="484"><span class="idea" data-nb-ref-number="1" id="idea1" data-nb-words="95" data-nb-chars="484">A&nbsp;tak ten pan Kolbaba už&nbsp;prochodil rok a&nbsp;den, ale nemohl to&nbsp;psaní doručit té&nbsp;pravé slečně Mařence. Poznal moc věcí: viděl vesnice i&nbsp;města, pole i&nbsp;lesy, východ i&nbsp;západ slunka, návrat skřivánků a&nbsp;příchod jara, setbu i&nbsp;žně, hříbky v&nbsp;lese a&nbsp;zrající švestky, viděl v&nbsp;Žatci chmel a&nbsp;na&nbsp;Mělníce vinice a&nbsp;v&nbsp;Třeboni kapry a&nbsp;v&nbsp;Pardubicích perník, ale když už&nbsp;mu&nbsp;to&nbsp;marné hledání trvalo rok a&nbsp;den, sedl si&nbsp;sklíčen u&nbsp;cesty a&nbsp;řekl si: „Tak to&nbsp;už&nbsp;je&nbsp;marné, to&nbsp;už&nbsp;snad tu&nbsp;slečnu Mařenku ani nenajdu.“</span></p>
        <p class="chunk" data-nb-ref-number="3" id="chunk3" data-nb-words="59" data-nb-chars="310"><span class="idea" data-nb-ref-number="2" id="idea2" data-nb-words="59" data-nb-chars="310">Bylo mu&nbsp;skoro do&nbsp;breče lítostí. Litoval slečnu Mařenku, že&nbsp;nedostala psaní od&nbsp;mládence, který ji&nbsp;měl raději než sebe sama; litoval šoféra Frantíka, že&nbsp;to&nbsp;jeho psaní nemůže doručit; a&nbsp;litoval i&nbsp;sebe sama, že&nbsp;si&nbsp;s&nbsp;tím dal takovou práci a&nbsp;tolik se&nbsp;nachodil v&nbsp;dešti a&nbsp;horku a&nbsp;psotě a&nbsp;nepohodě a&nbsp;že&nbsp;to&nbsp;bylo nadarmo.</span></p>
        <p class="chunk" data-nb-ref-number="4" id="chunk4" data-nb-words="73" data-nb-chars="384"><span class="idea" data-nb-ref-number="3" id="idea3" data-nb-words="73" data-nb-chars="384">A&nbsp;jak tak seděl u&nbsp;cesty a&nbsp;litoval, viděl, že&nbsp;po&nbsp;té&nbsp;cestě jede nějaké auto. Jelo pomaličku, tak asi šest kilometrů za&nbsp;hodinu a&nbsp;pan Kolbaba si&nbsp;řekl: No, to&nbsp;musí být nějaká starožitná kára, že&nbsp;si&nbsp;to&nbsp;šine tak pomalu. Ale když to&nbsp;auto přijelo blíž, viděl, že&nbsp;to&nbsp;je, kristova noho, krásná osmiválcová bugatka a&nbsp;že&nbsp;za&nbsp;volánem sedí smutný, černě oděný šofér a&nbsp;ve&nbsp;voze smutný, černě oděný pán.</span></p>
        <p class="chunk" data-nb-ref-number="5" id="chunk5" data-nb-words="22" data-nb-chars="130"><span class="idea" data-nb-ref-number="4" id="idea4" data-nb-words="22" data-nb-chars="130">A&nbsp;když ten smutný pán uviděl u&nbsp;cesty zarmouceného pana Kolbabu, kázal zastavit a&nbsp;řekl: „Pote, pošťáku, já&nbsp;vás kousek cesty svezu.“</span></p>
        <p class="chunk" data-nb-ref-number="6" id="chunk6" data-nb-words="29" data-nb-chars="146"><span class="idea" data-nb-ref-number="5" id="idea5" data-nb-words="29" data-nb-chars="146">Pan Kolbaba byl rád, protože ho&nbsp;po&nbsp;tak dlouhém putování už&nbsp;bolely nohy, sedl si&nbsp;u&nbsp;toho smutného černého pána a&nbsp;vůz se&nbsp;dal pomalu a&nbsp;smutně v&nbsp;pohyb.</span></p>
        <p class="chunk" data-nb-ref-number="7" id="chunk7" data-nb-words="22" data-nb-chars="115"><span class="idea" data-nb-ref-number="6" id="idea6" data-nb-words="22" data-nb-chars="115">Když tak ujeli asi tři kilometry, ozval se&nbsp;pan Kolbaba: „Že jsem tak smělý, pane, ale vy&nbsp;asi jedete na&nbsp;pohřeb, že?“</span></p>
        <p class="chunk" data-nb-ref-number="8" id="chunk8" data-nb-words="13" data-nb-chars="82"><span class="idea" data-nb-ref-number="7" id="idea7" data-nb-words="13" data-nb-chars="82">„Nejedeme,“ řekl dutým hlasem ten smutný pán. „Proč myslíte, že&nbsp;jedeme na&nbsp;pohřeb?“</span></p>
        <p class="chunk" data-nb-ref-number="9" id="chunk9" data-nb-words="11" data-nb-chars="66"><span class="idea" data-nb-ref-number="8" id="idea8" data-nb-words="11" data-nb-chars="66">„No,“ řekl pan Kolbaba, „protože vy, pane, ráčíte být tak smutný.“</span></p>
        <p class="chunk" data-nb-ref-number="10" id="chunk10" data-nb-words="18" data-nb-chars="101"><span class="idea" data-nb-ref-number="9" id="idea9" data-nb-words="18" data-nb-chars="101">„Já jsem tak smutný,“ povídal hrobovým hlasem ten pán, „protože to&nbsp;mé&nbsp;auto tak pomalu a&nbsp;smutně jede.“</span></p>
        <p class="chunk" data-nb-ref-number="11" id="chunk11" data-nb-words="16" data-nb-chars="93"><span class="idea" data-nb-ref-number="10" id="idea10" data-nb-words="16" data-nb-chars="93">„No jo,“ řekl pan Kolbaba, „však pročpak vám taková krásná bugatka tak pomalu a&nbsp;smutně jede?“</span></p>
        <p class="chunk" data-nb-ref-number="12" id="chunk12" data-nb-words="9" data-nb-chars="59"><span class="idea" data-nb-ref-number="11" id="idea11" data-nb-words="9" data-nb-chars="59">„Protože ji&nbsp;řídí smutný šofér,“ pravil truchlivě černý pán.</span></p>
        <p class="chunk" data-nb-ref-number="13" id="chunk13" data-nb-words="15" data-nb-chars="92"><span class="idea" data-nb-ref-number="12" id="idea12" data-nb-words="15" data-nb-chars="92">„Aha,“ děl pan Kolbaba. „Račte dovolit, vašnosti, proč vlastně je&nbsp;ten pan šofér tak smutný?“</span></p>
        <p class="chunk" data-nb-ref-number="14" id="chunk14" data-nb-words="34" data-nb-chars="191"><span class="idea" data-nb-ref-number="13" id="idea13" data-nb-words="34" data-nb-chars="191">„Protože nedostal odpověď na&nbsp;psaníčko, které dal na&nbsp;poštu před rokem a&nbsp;dnem,“ odpověděl černý pán. „Víte, on&nbsp;psal své znejmilejší, ale ona mu&nbsp;neodepsala; tak on&nbsp;si&nbsp;myslí, že&nbsp;ho&nbsp;už&nbsp;nemá ráda.“</span></p>
        <p class="chunk" data-nb-ref-number="15" id="chunk15" data-nb-words="16" data-nb-chars="93"><span class="idea" data-nb-ref-number="14" id="idea14" data-nb-words="16" data-nb-chars="93">Když to&nbsp;pan Kolbaba uslyšel, vyhrkl: „Že jsem tak smělý, nejmenuje se&nbsp;váš pan šofér Frantík?“</span></p>
        <p class="chunk" data-nb-ref-number="16" id="chunk16" data-nb-words="8" data-nb-chars="57"><span class="idea" data-nb-ref-number="15" id="idea15" data-nb-words="8" data-nb-chars="57">„Jmenuje se&nbsp;pan František Svoboda,“ odpověděl smutný pán.</span></p>
        <p class="chunk" data-nb-ref-number="17" id="chunk17" data-nb-words="12" data-nb-chars="63"><span class="idea" data-nb-ref-number="16" id="idea16" data-nb-words="12" data-nb-chars="63">„A ta&nbsp;slečna se&nbsp;jmenuje Mařenka, že?“ ptal se&nbsp;dále pan Kolbaba.</span></p>
        <p class="chunk" data-nb-ref-number="18" id="chunk18" data-nb-words="22" data-nb-chars="129"><span class="idea" data-nb-ref-number="17" id="idea17" data-nb-words="22" data-nb-chars="129">Tu&nbsp;se&nbsp;ozval smutný šofér a&nbsp;řekl s&nbsp;žalostným vzdechem: „Slečna Marie Nováková se&nbsp;jmenuje ta&nbsp;nevěrnice, co&nbsp;zapomněla na&nbsp;mou lásku.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_116.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>