<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2.
Co všechno kočka dovede">
    <meta name="apple-mobile-web-app-capable" content="yes">
    <title>2.
      Co všechno kočka dovede • Devatero pohádek</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./devatero_pohadek_008.html">
    <link rel="next" href="./devatero_pohadek_010.html">
    <meta name="nb-order" content="6">
    <link rel="self" href="devatero_pohadek_009.html">
    <meta name="nb-identifier" content="capek-devatero-pohadek-c52577a">
    <meta name="nb-role" content="chapter">
  </head>
  <body data-nb-words="834" data-nb-chars="4687" class="nb-role-chapter nb-custom-style">
    <nav role="doc-toc">
      <ul>
        <li><a href="devatero_pohadek_005.html">Předmluva</a></li>
      </ul>
      <ul>
        <li><a href="devatero_pohadek_006.html">Velká kočičí pohádka</a>
          <ul>
            <li><a href="devatero_pohadek_009.html">2. Co všechno kočka dovede</a></li>
            <li><a href="devatero_pohadek_012.html">3. Jak detektývové kouzelníka honili</a></li>
            <li><a href="devatero_pohadek_015.html">4.Kterak slavný Sidney Hall kouzelníka chytil</a></li>
            <li><a href="devatero_pohadek_018.html">5. Jak kouzelník ve vězení seděl</a></li>
            <li><a href="devatero_pohadek_021.html">6. Pohádky konec</a></li>
          </ul>
        </li>
      </ul>
      <ul>
        <li><a href="devatero_pohadek_024.html">Pohádka psí</a></li>
      </ul>
      <ul>
        <li><a href="devatero_pohadek_031.html">Pohádka ptačí</a></li>
      </ul>
      <ul>
        <li><a href="devatero_pohadek_040.html">První loupežnická pohádka</a></li>
      </ul>
      <ul>
        <li><a href="devatero_pohadek_043.html">Pohádka vodnická</a></li>
      </ul>
      <ul>
        <li><a href="devatero_pohadek_054.html">Druhá loupežnická pohádka</a></li>
      </ul>
      <ul>
        <li><a href="devatero_pohadek_063.html">Pohádka tulácká</a></li>
      </ul>
      <ul>
        <li><a href="devatero_pohadek_076.html">Velká policejní pohádka</a></li>
      </ul>
      <ul>
        <li><a href="devatero_pohadek_101.html">Pohádka pošťácká</a></li>
      </ul>
      <ul>
        <li><a href="devatero_pohadek_124.html">Velká pohádka doktorská</a>
          <ul>
            <li><a href="devatero_pohadek_127.html">O princezně solimánské</a></li>
            <li><a href="devatero_pohadek_130.html">Případ s hejkalem</a></li>
            <li><a href="devatero_pohadek_133.html">Případ s havlovickým vodníkem</a></li>
            <li><a href="devatero_pohadek_136.html">Případ s rusalkami</a></li>
          </ul>
        </li>
      </ul>
      <ul>
        <li><a href="devatero_pohadek_139.html">Ediční poznámka</a></li>
      </ul>
      <ul>
        <li><a href="devatero_pohadek_140.html">Život a doba spisovatele Karla Čapka v datech</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="23">
          <ol start="2"><span class="idea" data-nb-ref-number="1" id="idea1" data-nb-words="1" data-nb-chars="0"><li></li></span></ol>
          <span class="idea" data-nb-ref-number="2" id="idea2" data-nb-words="4" data-nb-chars="23"><p>Co všechno kočka dovede</p></span>
        </h1>
        <p class="chunk" data-nb-ref-number="2" data-nb-words="93" data-nb-chars="520"><span class="idea" data-nb-ref-number="3" id="idea3" data-nb-words="93" data-nb-chars="520">Tedy jak víte, ta&nbsp;kočka se&nbsp;jmenovala Jůra, ale princezna jí&nbsp;říkala ještě všelijak: macek a&nbsp;macourek, číča, číčinka a&nbsp;číčánek, míca a&nbsp;mícinka, mourek a&nbsp;kočenka, a&nbsp;z&nbsp;toho už&nbsp;vidíte, že&nbsp;ji&nbsp;měla tuze ráda. Sotva ráno otevřela oči, už&nbsp;našla macka na&nbsp;peřině: Jůra si&nbsp;tam, lenoch, hověla a&nbsp;předla, aby se&nbsp;zdálo, že&nbsp;něco dělá. Obě se&nbsp;pak umyly současně, kočka ovšem o&nbsp;mnoho důkladněji, třebaže jen tlapkou a&nbsp;jazykem; zato zůstala dávno ještě čistá, když už&nbsp;se&nbsp;princezna umazala tak pořádně a&nbsp;všestranně, jak to&nbsp;jen děti dovedou.</span></p>
        <p class="chunk" data-nb-ref-number="3" data-nb-words="75" data-nb-chars="439"><span class="idea" data-nb-ref-number="4" id="idea4" data-nb-words="75" data-nb-chars="439">Ale přitom byla Jůra kočka jako každá jiná; jenomže ráda seděla a&nbsp;dřímala na&nbsp;královském trůně, což se&nbsp;jiným kočkám obyčejně nestává. Snad si&nbsp;přitom vzpomínala, že&nbsp;její vzdálený strýček, lev, je&nbsp;králem všech zvířat. Nebo to&nbsp;jen tak vypadalo, jako by&nbsp;vzpomínala; stačilo, aby nějaká pošetilá myš vystrčila z&nbsp;díry hlavu, – jedním skokem ji&nbsp;Jůra měla a&nbsp;šla ji&nbsp;pyšně položit k&nbsp;nohám trůnu, ať&nbsp;to&nbsp;bylo před sebe větším a&nbsp;slavnějším shromážděním.</span></p>
        <p class="chunk" data-nb-ref-number="4" data-nb-words="78" data-nb-chars="432"><span class="idea" data-nb-ref-number="5" id="idea5" data-nb-words="78" data-nb-chars="432">Jednou měl král porovnat při dvou velmožných pánů. Oba stáli před stupni trůnu a&nbsp;hádali se&nbsp;náramně, kdo z&nbsp;nich je&nbsp;v&nbsp;právu. Když byli v&nbsp;nejlepším, přišla Jůra, položila na&nbsp;zem chycenou myš a&nbsp;čekala s&nbsp;hrdostí, že&nbsp;bude pochválena. První pán si&nbsp;jí&nbsp;ani nevšimnul, zato druhý se&nbsp;rychle shýbl a&nbsp;Jůru pohladil. Aha, řekl si&nbsp;král hnedle, tohle je&nbsp;člověk spravedlivý, protože má&nbsp;uznání ke&nbsp;každé zásluze. A&nbsp;vida, ukázalo se&nbsp;pak, že&nbsp;měl pravdu.</span></p>
        <p class="chunk" data-nb-ref-number="5" data-nb-words="120" data-nb-chars="648"><span class="idea" data-nb-ref-number="6" id="idea6" data-nb-words="120" data-nb-chars="648">Tak vám měl král v&nbsp;paláci dva psy, jeden se&nbsp;jmenoval Buffo a&nbsp;druhý Buffino. Když uviděli poprvé Jůru dřímat na&nbsp;zápraží, koukli se&nbsp;na&nbsp;sebe, jako by&nbsp;si&nbsp;chtěli říci: Poslouchej, kolego, tohleto není našinec. A&nbsp;jako by&nbsp;se&nbsp;smluvili, hnali se&nbsp;na&nbsp;ubohou Jůru. Kočka jen couvla ke&nbsp;zdi a&nbsp;naježila ocas, že&nbsp;byl tlustý jako koštiště. Kdyby byli Buffo a&nbsp;Buffino chytřejší, věděli by, co&nbsp;tím kočka míní, když tak naježí ocas; ale že&nbsp;byli hloupí, chtěli si&nbsp;k&nbsp;ní&nbsp;nejdříve čuchnout. Napřed Buffo, ale jen si&nbsp;čuchnul, už&nbsp;dostal takovou přes nos, že&nbsp;zakviknul, stáhl ocas a&nbsp;dal se&nbsp;na&nbsp;útěk, že&nbsp;se&nbsp;po&nbsp;celou hodinu nemohl zastavit a&nbsp;ještě pak dva dny se&nbsp;třásl leknutím.</span></p>
        <p class="chunk" data-nb-ref-number="6" data-nb-words="50" data-nb-chars="280"><span class="idea" data-nb-ref-number="7" id="idea7" data-nb-words="50" data-nb-chars="280">Když to&nbsp;Buffino viděl, trochu se&nbsp;zarazil, ale myslel si, že&nbsp;musí dělat hrdinu. „Poslouchej, zmetku,“ povídá Jůře, „se mnou si&nbsp;nezačínej; já&nbsp;dovedu štěkat tak, že&nbsp;se&nbsp;mne i&nbsp;měsíc na&nbsp;nebi bojí.“ A&nbsp;na&nbsp;důkaz toho zaštěkal tak silně, že&nbsp;na&nbsp;míli cesty popraskaly tabulky ve&nbsp;všech oknech.</span></p>
        <p class="chunk" data-nb-ref-number="7" data-nb-words="37" data-nb-chars="223"><span class="idea" data-nb-ref-number="8" id="idea8" data-nb-words="37" data-nb-chars="223">Ale Jůra ani nemrkla očima, a&nbsp;když Buffino doštěkal, řekla: „No, křičet trochu dovedeš; ale když já&nbsp;zasyčím, i&nbsp;hadovi stydne strachem v&nbsp;žilách krev.“ A&nbsp;přitom zasyčela tak hrozně, že&nbsp;Buffinovi se&nbsp;strachem zježil každý vlas.</span></p>
        <p class="chunk" data-nb-ref-number="8" data-nb-words="38" data-nb-chars="222"><span class="idea" data-nb-ref-number="9" id="idea9" data-nb-words="38" data-nb-chars="222">Když se&nbsp;trochu vzpamatoval, začal znovu: „No co, syčet ještě není hrdinství; ale koukej, jak já&nbsp;dovedu utíkat!“ A&nbsp;než se&nbsp;kočka nadála, oběhl kolem dokola celý palác tak rychle, že&nbsp;se&nbsp;z&nbsp;toho samotnému paláci zatočila hlava.</span></p>
        <p class="chunk" data-nb-ref-number="9" data-nb-words="52" data-nb-chars="298"><span class="idea" data-nb-ref-number="10" id="idea10" data-nb-words="52" data-nb-chars="298">Jůra se&nbsp;tomu tuze podivila, ale dělala jakoby nic. „No,“ povídá, „aspoň vím, jak budeš přede mnou utíkat; ale kdyby na&nbsp;mne přišel někdo stotisíckrát silnější než ty, já&nbsp;bych mu&nbsp;utekla takhle.“ A&nbsp;třemi skoky byla nahoře v&nbsp;koruně vysokého stromu – tak vysoko, že&nbsp;z&nbsp;toho Buffino dostal hroznou závrať.</span></p>
        <p class="chunk" data-nb-ref-number="10" data-nb-words="44" data-nb-chars="241"><span class="idea" data-nb-ref-number="11" id="idea11" data-nb-words="44" data-nb-chars="241">Když zase přišel k&nbsp;sobě, řekl: „No víš, pořádný pes po&nbsp;stromech ani neleze; ale chceš-li už&nbsp;vědět, co&nbsp;já&nbsp;dovedu, dej pozor: čichám, čichám, že&nbsp;královna v&nbsp;sousední říši peče k&nbsp;obědu holoubata, a&nbsp;my&nbsp;že&nbsp;budeme mít zítra v&nbsp;poledne pečenou husu.“</span></p>
        <p class="chunk" data-nb-ref-number="11" data-nb-words="54" data-nb-chars="302"><span class="idea" data-nb-ref-number="12" id="idea12" data-nb-words="54" data-nb-chars="302">Kočka si&nbsp;potajmu čichla také, ale nic necítila; podivila se&nbsp;tedy nesmírně, jaký má&nbsp;pes náramný čich, ale nedala na&nbsp;sobě nic znát. „No,“ řekla, „to nic není proti mému sluchu; já&nbsp;například slyším, že&nbsp;právě teď naší královně spadla na&nbsp;zem jehla a&nbsp;že&nbsp;v&nbsp;sousední říši budou za&nbsp;čtvrt hodiny zvonit poledne.“</span></p>
        <p class="chunk" data-nb-ref-number="12" data-nb-words="27" data-nb-chars="132"><span class="idea" data-nb-ref-number="13" id="idea13" data-nb-words="27" data-nb-chars="132">Nad tím zase žasl Buffino, ale aby se&nbsp;jen tak nepoddal, řekl: „No tak víš co? Nebudeme už&nbsp;na&nbsp;sebe štěkat. Neboj se&nbsp;mne a&nbsp;slez dolů.“</span></p>
        <p class="chunk" data-nb-ref-number="13" data-nb-words="23" data-nb-chars="104"><span class="idea" data-nb-ref-number="14" id="idea14" data-nb-words="23" data-nb-chars="104">„Já,“ povídá na&nbsp;to&nbsp;Jůra, „se tě&nbsp;ovšem nebojím. Ale víš co? Neboj se&nbsp;mne ty&nbsp;a&nbsp;vylez sem ke&nbsp;mně na&nbsp;strom.“</span></p>
        <p class="chunk" data-nb-ref-number="14" data-nb-words="29" data-nb-chars="176"><span class="idea" data-nb-ref-number="15" id="idea15" data-nb-words="29" data-nb-chars="176">„Já,“ povídá Buffino, „bych hnedle vylezl; ale dřív musíš na&nbsp;důkaz přátelství vrtět takhle ocasem, jako to&nbsp;děláme my&nbsp;psi.“ Přitom začal vrtět ocasem tak rychle, že&nbsp;to&nbsp;svištělo.</span></p>
        <p class="chunk" data-nb-ref-number="15" data-nb-words="50" data-nb-chars="290"><span class="idea" data-nb-ref-number="16" id="idea16" data-nb-words="50" data-nb-chars="290">Jůra to&nbsp;zkouší, zkouší, ale nějak jí&nbsp;to&nbsp;nešlo; no&nbsp;bodejť, když tomu pánbůh naučil jenom psy! Ale přece, aby si&nbsp;nezadala nějakou bázlivostí, slezla ze&nbsp;stromu a&nbsp;šla k&nbsp;Buffinovi. „My kočky,“ povídá, „když nemyslíme na&nbsp;nic zlého, takhle předeme. Mohl bys to&nbsp;maličko zkusit z&nbsp;přátelství ke&nbsp;mně.“</span></p>
        <p class="chunk" data-nb-ref-number="16" data-nb-words="32" data-nb-chars="194"><span class="idea" data-nb-ref-number="17" id="idea17" data-nb-words="32" data-nb-chars="194">Buffino tedy zkusil trochu příst, ale kdežpak! vyšlo z&nbsp;něho takové zavrčení, že&nbsp;se&nbsp;sám zastyděl. „Pojď,“ řekl honem, „půjdeme raději před vrata štěkat na&nbsp;lidi; to&nbsp;ti&nbsp;je, člověče, báječná psina!“</span></p>
        <p class="chunk" data-nb-ref-number="17" data-nb-words="27" data-nb-chars="163"><span class="idea" data-nb-ref-number="18" id="idea18" data-nb-words="27" data-nb-chars="163">„Myslím,“ namítala Jůra skromně, „že bych to&nbsp;hrubě nedovedla; ale nemáš-li nic proti tomu, půjdeme si&nbsp;sednout na&nbsp;kraj střechy a&nbsp;dívat se&nbsp;na&nbsp;všechno hodně zvysoka.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>