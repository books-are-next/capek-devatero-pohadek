<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="103">
    <link rel="prev" href="./devatero_pohadek_104.html">
    <link rel="next" href="./devatero_pohadek_106.html">
    <link rel="self" href="devatero_pohadek_105.html">
    <meta name="identifier" content="capek-devatero-pohadek-323b687">
    <meta name="role" content="chapter">
  </head>
  <body data-nb-words="441" data-nb-chars="2590" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_104.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="15" data-nb-chars="86"><span class="idea" data-nb-ref-number="1" id="idea1" data-nb-words="15" data-nb-chars="86">„Tak tady máte karty,“ pravil druhý skřet a&nbsp;podal mu&nbsp;několik dopisů, „a můžete začít.“</span></p>
        <p class="chunk" data-nb-ref-number="3" id="chunk3" data-nb-words="34" data-nb-chars="175"><span class="idea" data-nb-ref-number="2" id="idea2" data-nb-words="34" data-nb-chars="175">Pan Kolbaba se&nbsp;podíval na&nbsp;ty&nbsp;dopisy, co&nbsp;mu&nbsp;dali do&nbsp;ruky, a&nbsp;řekl: „Neračte mně to&nbsp;mít za&nbsp;zlé, páni pumprdlíci, ale já&nbsp;nemám v&nbsp;ruce žádné karty, já&nbsp;mám jenom nedoručené dopisy.“</span></p>
        <p class="chunk" data-nb-ref-number="4" id="chunk4" data-nb-words="10" data-nb-chars="66"><span class="idea" data-nb-ref-number="3" id="idea3" data-nb-words="10" data-nb-chars="66">„No právě,“ odpověděl třetí pidimužík, „to jsou naše hrací karty.“</span></p>
        <p class="chunk" data-nb-ref-number="5" id="chunk5" data-nb-words="37" data-nb-chars="220"><span class="idea" data-nb-ref-number="4" id="idea4" data-nb-words="37" data-nb-chars="220">„Hm,“ pravil pan Kolbaba, „neračte se&nbsp;hněvat, páni, ale karty na&nbsp;hraní mají mít nejnižší sedmičku, pak osmičku, potom devítku a&nbsp;desítku, spodka a&nbsp;svrška, krále a&nbsp;nejvyšší eso. Ale tady v&nbsp;těch dopisech nic takového není.“</span></p>
        <p class="chunk" data-nb-ref-number="6" id="chunk6" data-nb-words="27" data-nb-chars="148"><span class="idea" data-nb-ref-number="5" id="idea5" data-nb-words="27" data-nb-chars="148">„A to&nbsp;si&nbsp;moc pletete, pane Kolbaba,“ řekl čtvrtý mužíček. „Abyste věděl, každý ten dopis platí víc nebo míň podle toho, co&nbsp;je&nbsp;v&nbsp;něm uvnitř napsáno.“</span></p>
        <p class="chunk" data-nb-ref-number="7" id="chunk7" data-nb-words="22" data-nb-chars="152"><span class="idea" data-nb-ref-number="6" id="idea6" data-nb-words="22" data-nb-chars="152">„Nejnižší karta,“ vykládal první skřítek, „takzvaná sedmička neboli minelka, to&nbsp;jsou takové ty&nbsp;dopisy, ve&nbsp;kterých si&nbsp;lidé něco nalhávají a&nbsp;předstírají.“</span></p>
        <p class="chunk" data-nb-ref-number="8" id="chunk8" data-nb-words="21" data-nb-chars="128"><span class="idea" data-nb-ref-number="7" id="idea7" data-nb-words="21" data-nb-chars="128">„Druhá nejnižší karta je&nbsp;osmička,“ pokračoval druhý trpaslík, „a to&nbsp;jsou takové dopisy, co&nbsp;lidi píší jenom z&nbsp;musu a&nbsp;povinnosti.“</span></p>
        <p class="chunk" data-nb-ref-number="9" id="chunk9" data-nb-words="21" data-nb-chars="114"><span class="idea" data-nb-ref-number="8" id="idea8" data-nb-words="21" data-nb-chars="114">„Třetí nízká karta je&nbsp;devítka,“ děl na&nbsp;to&nbsp;třetí mrňavec, „a to&nbsp;jsou dopisy, co&nbsp;si&nbsp;lidé píší jenom ze&nbsp;zdvořilosti.“</span></p>
        <p class="chunk" data-nb-ref-number="10" id="chunk10" data-nb-words="20" data-nb-chars="120"><span class="idea" data-nb-ref-number="9" id="idea9" data-nb-words="20" data-nb-chars="120">„První vysoká karta je&nbsp;desítka,“ řekl čtvrtý. „To jsou takové dopisy, ve&nbsp;kterých si&nbsp;lidé píší něco zajímavého a&nbsp;nového.“</span></p>
        <p class="chunk" data-nb-ref-number="11" id="chunk11" data-nb-words="19" data-nb-chars="122"><span class="idea" data-nb-ref-number="10" id="idea10" data-nb-words="19" data-nb-chars="122">„Druhá vysoká karta je&nbsp;spodek,“ pravil pátý. „To jsou psaníčka, co&nbsp;si&nbsp;posílají, když chtějí tomu druhému udělat potěšení.“</span></p>
        <p class="chunk" data-nb-ref-number="12" id="chunk12" data-nb-words="16" data-nb-chars="99"><span class="idea" data-nb-ref-number="11" id="idea11" data-nb-words="16" data-nb-chars="99">„Třetí vysoká karta je&nbsp;svršek neboli kluk,“ povídal šestý. „A to&nbsp;jsou dopisy mezi dobrými přáteli.“</span></p>
        <p class="chunk" data-nb-ref-number="13" id="chunk13" data-nb-words="21" data-nb-chars="116"><span class="idea" data-nb-ref-number="12" id="idea12" data-nb-words="21" data-nb-chars="116">„Čtvrtá vysoká karta se&nbsp;jmenuje král nebo též dáma,“ dodával sedmý. „A to&nbsp;je&nbsp;takový dopis, který je&nbsp;napsán z&nbsp;lásky.“</span></p>
        <p class="chunk" data-nb-ref-number="14" id="chunk14" data-nb-words="52" data-nb-chars="323"><span class="idea" data-nb-ref-number="13" id="idea13" data-nb-words="52" data-nb-chars="323">„A ta&nbsp;nejvyšší karta neboli eso,“ doložil osmý stařík, „to je&nbsp;takové psaníčko, kterým dává člověk tomu druhému své celé srdce. To&nbsp;je&nbsp;karta, která přebije čili přetrumfne všechny ostatní. Abyste věděl, pane Kolbaba, takové psaní se&nbsp;najde, když píše maminka svému dítěti nebo člověk člověku, kterého má&nbsp;raději než sebe sama.“</span></p>
        <p class="chunk" data-nb-ref-number="15" id="chunk15" data-nb-words="62" data-nb-chars="364"><span class="idea" data-nb-ref-number="14" id="idea14" data-nb-words="62" data-nb-chars="364">„Ale,“ řekl pan Kolbaba. „Ale teď bych rád věděl, jak medle poznáte, co&nbsp;stojí uvnitř v&nbsp;těch dopisech napsáno. To&nbsp;bych, páni, moc nerad slyšel, že&nbsp;je&nbsp;snad otvíráte a&nbsp;čtete. To&nbsp;se&nbsp;nesmí, lidičky, to&nbsp;byste porušili listovní tajemství a&nbsp;já&nbsp;bych vás, holoto, musel udat na&nbsp;policii. Propánakrále, to&nbsp;by&nbsp;byl velikánský hřích, kdyby někdo otevřel dopis, který mu&nbsp;nepatří!“</span></p>
        <p class="chunk" data-nb-ref-number="16" id="chunk16" data-nb-words="42" data-nb-chars="233"><span class="idea" data-nb-ref-number="15" id="idea15" data-nb-words="42" data-nb-chars="233">„To my, pane Kolbaba, taky víme,“ řekl první skřítek. „Ale my, holenku, my&nbsp;cítíme hmatem skrze zavřenou obálku, co&nbsp;v&nbsp;tom dopise je. Ta&nbsp;lhostejná psaní jsou na&nbsp;omak studená, ale čím víc lásky je&nbsp;v&nbsp;dopise, tím je&nbsp;to&nbsp;psaníčko teplejší.“</span></p>
        <p class="chunk" data-nb-ref-number="17" id="chunk17" data-nb-words="22" data-nb-chars="124"><span class="idea" data-nb-ref-number="16" id="idea16" data-nb-words="22" data-nb-chars="124">„A když my&nbsp;skřítkové si&nbsp;zavřený dopis položíme na&nbsp;čelo,“ dodal druhý, „můžeme vám říci slovo za&nbsp;slovem, co&nbsp;tam stojí psáno.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_106.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>