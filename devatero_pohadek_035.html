<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Devatero pohádek</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./devatero_pohadek_034.html">
    <link rel="next" href="./devatero_pohadek_036.html">
    <meta name="nb-order" content="32">
    <link rel="self" href="devatero_pohadek_035.html">
    <meta name="nb-identifier" content="capek-devatero-pohadek-14baadc">
    <meta name="nb-role" content="chapter">
  </head>
  <body data-nb-words="560" data-nb-chars="3136" class="nb-role-chapter nb-custom-style">
    <nav role="doc-toc">
      <ul>
        <li><a href="devatero_pohadek_005.html">Předmluva</a></li>
      </ul>
      <ul>
        <li><a href="devatero_pohadek_006.html">Velká kočičí pohádka</a>
          <ul>
            <li><a href="devatero_pohadek_009.html">2. Co všechno kočka dovede</a></li>
            <li><a href="devatero_pohadek_012.html">3. Jak detektývové kouzelníka honili</a></li>
            <li><a href="devatero_pohadek_015.html">4.Kterak slavný Sidney Hall kouzelníka chytil</a></li>
            <li><a href="devatero_pohadek_018.html">5. Jak kouzelník ve vězení seděl</a></li>
            <li><a href="devatero_pohadek_021.html">6. Pohádky konec</a></li>
          </ul>
        </li>
      </ul>
      <ul>
        <li><a href="devatero_pohadek_024.html">Pohádka psí</a></li>
      </ul>
      <ul>
        <li><a href="devatero_pohadek_031.html">Pohádka ptačí</a></li>
      </ul>
      <ul>
        <li><a href="devatero_pohadek_040.html">První loupežnická pohádka</a></li>
      </ul>
      <ul>
        <li><a href="devatero_pohadek_043.html">Pohádka vodnická</a></li>
      </ul>
      <ul>
        <li><a href="devatero_pohadek_054.html">Druhá loupežnická pohádka</a></li>
      </ul>
      <ul>
        <li><a href="devatero_pohadek_063.html">Pohádka tulácká</a></li>
      </ul>
      <ul>
        <li><a href="devatero_pohadek_076.html">Velká policejní pohádka</a></li>
      </ul>
      <ul>
        <li><a href="devatero_pohadek_101.html">Pohádka pošťácká</a></li>
      </ul>
      <ul>
        <li><a href="devatero_pohadek_124.html">Velká pohádka doktorská</a>
          <ul>
            <li><a href="devatero_pohadek_127.html">O princezně solimánské</a></li>
            <li><a href="devatero_pohadek_130.html">Případ s hejkalem</a></li>
            <li><a href="devatero_pohadek_133.html">Případ s havlovickým vodníkem</a></li>
            <li><a href="devatero_pohadek_136.html">Případ s rusalkami</a></li>
          </ul>
        </li>
      </ul>
      <ul>
        <li><a href="devatero_pohadek_139.html">Ediční poznámka</a></li>
      </ul>
      <ul>
        <li><a href="devatero_pohadek_140.html">Život a doba spisovatele Karla Čapka v datech</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_034.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="509" data-nb-chars="2845"><span class="idea" data-nb-ref-number="1" id="idea1" data-nb-words="509" data-nb-chars="2845">„To nevím,“ pravila sejkorka, „nejspíš po&nbsp;lodi. A&nbsp;třeba také po&nbsp;vzducholodi. To&nbsp;si&nbsp;mohla udělat na&nbsp;bříšku vzducholodi hnízdo neboli kabinu s&nbsp;takovým okýnkem, aby mohla vystrkovat hlavu a&nbsp;třeba i&nbsp;plivnout dolů. Zkrátka, za&nbsp;rok se&nbsp;zase vrátila a&nbsp;říkala, že&nbsp;byla v&nbsp;Americe a&nbsp;tam že&nbsp;je&nbsp;všechno jinačí než u&nbsp;nás; kdepak, to&nbsp;prý není srovnání, jaký tam je&nbsp;pokrok, například žádní skřivani prý tam nejsou, a&nbsp;domy prý tam jsou tak strašně vysoké, že&nbsp;kdyby měl vrabec na&nbsp;střeše hnízdo a&nbsp;z&nbsp;toho hnízda mu&nbsp;vypadlo vajíčko, že&nbsp;by&nbsp;to&nbsp;vajíčko padalo tak dlouho, než by&nbsp;dopadlo, že&nbsp;by&nbsp;se&nbsp;z&nbsp;něho cestou vylíhl mladý vrabec a&nbsp;dorostl by&nbsp;a&nbsp;oženil by&nbsp;se&nbsp;a&nbsp;měl by&nbsp;hromadu dětí a&nbsp;zestárl by&nbsp;a&nbsp;umřel by&nbsp;v&nbsp;požehnaném věku, takže by&nbsp;dolů na&nbsp;chodník místo vrabčího vajíčka dopadl starý mrtvý vrabec. Tak vysoké domy prý tam jsou. A&nbsp;taky ta&nbsp;vlaštovka říkala, že&nbsp;v&nbsp;Americe se&nbsp;všechno staví z&nbsp;betonu a&nbsp;že&nbsp;ona se&nbsp;tomu naučila; ať&nbsp;jen prý se&nbsp;přijdou všechny vlaštovky podívat, že&nbsp;ona jim ukáže, jak se&nbsp;staví vlaštovčí hnízdo z&nbsp;betonu, a&nbsp;ne&nbsp;jen tak z&nbsp;bláta, jako to&nbsp;ty&nbsp;hloupé vlaštovky dělaly doposud. Tak se&nbsp;vám sletěly vlaštovky až&nbsp;z&nbsp;Mnichova Hradiště a&nbsp;Čáslavě a&nbsp;Přelouče, z&nbsp;Českého Brodu a&nbsp;z&nbsp;Nymburka, ba&nbsp;i&nbsp;ze&nbsp;Sobotky a&nbsp;Čelákovic; to&nbsp;bylo tolik vlaštovek, že&nbsp;pro ně&nbsp;lidi museli napnout sedmnáct tisíc tři sta čtyřicet devět metrů telefonního a&nbsp;telegrafního drátu, aby ty&nbsp;vlaštovky měly na&nbsp;čem sedět. A&nbsp;když byly všechny vlaštovky pohromadě, řekla ta&nbsp;amerikánská vlaštovka. ‚Tak dávejte, hoši a&nbsp;holky, pozor, jak se&nbsp;v&nbsp;Americe staví domy neboli hnízda z&nbsp;betonu. To&nbsp;se&nbsp;nejdřív nanosí hromádka cementu. Potom se&nbsp;nanosí hromádka písku. Pak se&nbsp;na&nbsp;to&nbsp;naleje voda a&nbsp;udělá se&nbsp;taková kaše, a&nbsp;z&nbsp;té&nbsp;kaše se&nbsp;staví moderní hnízdo. Ale když nemáte cement, tak si&nbsp;nebudete stavět hnízdo z&nbsp;betonu, ale jenom z&nbsp;malty. To&nbsp;se&nbsp;udělá kaše z&nbsp;vápna a&nbsp;písku, ale to&nbsp;vápno musí být zhašené. Nejdřív vám ukážu, jak se&nbsp;hasí vápno.‘ To&nbsp;řekla a&nbsp;frnk, už&nbsp;letěla k&nbsp;novostavbě, co&nbsp;stavěli dělníci, pro nehašené vápno. Vzala zrnko vápna do&nbsp;zobáčku a&nbsp;frnk, už&nbsp;s&nbsp;ním letěla zpátky. Ale protože v&nbsp;zobáčku je&nbsp;vlhko, začalo se&nbsp;jí&nbsp;to&nbsp;vápno v&nbsp;puse hasit a&nbsp;syčet a&nbsp;pálit. Vlaštovka se&nbsp;lekla, upustila to&nbsp;zrníčko vápna a&nbsp;vykřikla: ‚Tak, teď už&nbsp;víte, jak se&nbsp;hasí vápno. Jejdanečku, to&nbsp;pálí! Kryndypána, to&nbsp;štípe! Kruciturci jejejej šmankote ochochoch au&nbsp;lalala ouha krucinál jemine hú&nbsp;safra fujloty propánajána jemináčku ojej achich namoutě můj ty&nbsp;tondo uf&nbsp;panenko skákavá krucifagot ouvej mami ójejkote echech lidičky brrr krucipísek ujuj propánečka sakulente óhoho ajaj krutiputi, teda takhle se&nbsp;hasí vápno.‘ Když ji&nbsp;ostatní vlaštovky slyšely tak tuze naříkat a&nbsp;lamentovat, ani nečekaly, co&nbsp;bude dál, zatřásly ocáskem a&nbsp;letěly domů. ‚To by&nbsp;tak hrálo,‘ řekly si, ‚abychom si&nbsp;taky tak spálily zobák!‘ A&nbsp;proto si&nbsp;vlaštovky podnes staví hnízda z&nbsp;bláta, a&nbsp;ne&nbsp;z&nbsp;betonu, jak je&nbsp;tomu chtěla naučit ta&nbsp;vlaštovka z&nbsp;Ameriky.“</span></p>
        <p class="chunk" data-nb-ref-number="3" data-nb-words="31" data-nb-chars="177"><span class="idea" data-nb-ref-number="2" id="idea2" data-nb-words="31" data-nb-chars="177">„Kmotro sejkorko,“ ozvala se&nbsp;paní kosová, „když už&nbsp;poletíte na&nbsp;trh, kupte mi&nbsp;tam kilo žížal, ale pěkných dlouhých; já&nbsp;na&nbsp;to&nbsp;dnes nemám pokdy, protože musím učit lítat své děti.“</span></p>
        <p class="chunk" data-nb-ref-number="4" data-nb-words="20" data-nb-chars="114"><span class="idea" data-nb-ref-number="3" id="idea3" data-nb-words="20" data-nb-chars="114">„To vám, sousedko, ráda udělám,“ řekla sejkorka. „To já, má&nbsp;zlatá, vím, co&nbsp;to&nbsp;dá&nbsp;práce, naučit děti slušně lítat.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_036.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>