<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="101">
    <link rel="prev" href="./devatero_pohadek_102.html">
    <link rel="next" href="./devatero_pohadek_104.html">
    <link rel="self" href="devatero_pohadek_103.html">
    <meta name="identifier" content="capek-devatero-pohadek-323b687">
    <meta name="role" content="chapter">
  </head>
  <body data-nb-words="434" data-nb-chars="2611" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_102.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="228" data-nb-chars="1380"><span class="idea" data-nb-ref-number="1" id="idea1" data-nb-words="228" data-nb-chars="1380">Mohlo být k&nbsp;půlnoci, když ho&nbsp;probudil takový šramot, jako když myši ťapou po&nbsp;podlaze. Heleme, řekl si&nbsp;pan Kolbaba, máme tu&nbsp;myši; měla by&nbsp;se&nbsp;na&nbsp;ně&nbsp;políčit past. A&nbsp;když se&nbsp;tak kouká po&nbsp;těch myších, vidí, že&nbsp;to&nbsp;nejsou žádné myši, ale poštovští skřítkové. To&nbsp;vám jsou takoví malí a&nbsp;fousatí pumprlíci, asi tak velicí jako menší slepice wyandotka nebo jako veverka nebo jako lesní králík, tak asi; a&nbsp;na&nbsp;hlavách mají poštovské čepice jako praví pošťáci a&nbsp;nosí pelerínky jako praví listonošové. Zatrachtile, řekl si&nbsp;pan Kolbaba, ale jinak ani nemukl, ani necekl, ba&nbsp;ani nešpitl, aby je&nbsp;nezaplašil. A&nbsp;vida, jeden ten poštovský skřítek přerovnával dopisy, které měl ráno pan Kolbaba roznést; druhý třídil poštu; třetí vážil balíčky a&nbsp;lípal na&nbsp;ně&nbsp;cedulky; čtvrtý huboval, že&nbsp;tady ta&nbsp;škatule není ovázána podle předpisu; pátý seděl u&nbsp;okénka a&nbsp;přepočítával peníze, jako dělají poštovní úředníci. „Vždyť jsem si&nbsp;to&nbsp;myslel,“ broukal ten skřítek, „tady se&nbsp;ten poštovský člověk zase přepočítal o&nbsp;jeden halíř; musím mu&nbsp;to&nbsp;opravit.“ Šestý skřítek seděl u&nbsp;telegrafního aparátu a&nbsp;vyklepával na&nbsp;něm depeši, asi takhle: taktak tak tak taktaktak ták. Ale pan Kolbaba rozuměl, co&nbsp;telegrafuje; v&nbsp;obyčejné řeči to&nbsp;bylo: „Haló, ministerstvo pošt? Tady poštovní šotek číslo sto jedenatřicet. Hlásím všechno v&nbsp;pořádku stop. Kolega elf Matlafousek má&nbsp;kašel hlásí se&nbsp;marod nenastoupil službu stop. Tě&nbsp;péro stop.“</span></p>
        <p class="chunk" data-nb-ref-number="3" id="chunk3" data-nb-words="16" data-nb-chars="104"><span class="idea" data-nb-ref-number="2" id="idea2" data-nb-words="16" data-nb-chars="104">„Tady je&nbsp;dopis do&nbsp;města Bambolimbonandy v&nbsp;Království kanibálském,“ ozval se&nbsp;sedmý trpaslík. „Kde to&nbsp;je?“</span></p>
        <p class="chunk" data-nb-ref-number="4" id="chunk4" data-nb-words="35" data-nb-chars="234"><span class="idea" data-nb-ref-number="3" id="idea3" data-nb-words="35" data-nb-chars="234">„To je&nbsp;via Benešov,“ řekl osmý pidimužík. „Připiš tam, kolego, Království kanibálské, stanice dráhy Dolní Trebizon, poslední pošta Kočičí Hrádek. Leteckou poštou. Tak a&nbsp;jsme hotovi. Copak, páni, abychom si&nbsp;teď trochu zahráli v&nbsp;karty?“</span></p>
        <p class="chunk" data-nb-ref-number="5" id="chunk5" data-nb-words="16" data-nb-chars="104"><span class="idea" data-nb-ref-number="4" id="idea4" data-nb-words="16" data-nb-chars="104">„Pročpak ne,“ řekl první skřítek a&nbsp;odpočítal dvaatřicet dopisů. „Tak tady jsou kartičky a&nbsp;můžeme začít.“</span></p>
        <p class="chunk" data-nb-ref-number="6" id="chunk6" data-nb-words="8" data-nb-chars="41"><span class="idea" data-nb-ref-number="5" id="idea5" data-nb-words="8" data-nb-chars="41">Druhý skřet vzal ty&nbsp;dopisy a&nbsp;zamíchal je.</span></p>
        <p class="chunk" data-nb-ref-number="7" id="chunk7" data-nb-words="4" data-nb-chars="29"><span class="idea" data-nb-ref-number="6" id="idea6" data-nb-words="4" data-nb-chars="29">„Snímám,“ řekl první skřítek.</span></p>
        <p class="chunk" data-nb-ref-number="8" id="chunk8" data-nb-words="4" data-nb-chars="29"><span class="idea" data-nb-ref-number="7" id="idea7" data-nb-words="4" data-nb-chars="29">„Tak rozdávej,“ pravil druhý.</span></p>
        <p class="chunk" data-nb-ref-number="9" id="chunk9" data-nb-words="9" data-nb-chars="55"><span class="idea" data-nb-ref-number="8" id="idea8" data-nb-words="9" data-nb-chars="55">„Ale, ale,“ bručel třetí, „to jsem dostal špatný list!“</span></p>
        <p class="chunk" data-nb-ref-number="10" id="chunk10" data-nb-words="8" data-nb-chars="45"><span class="idea" data-nb-ref-number="9" id="idea9" data-nb-words="8" data-nb-chars="45">„Nesu,“ řekl čtvrtý a&nbsp;pleskl dopisem na&nbsp;stůl.</span></p>
        <p class="chunk" data-nb-ref-number="11" id="chunk11" data-nb-words="11" data-nb-chars="56"><span class="idea" data-nb-ref-number="10" id="idea10" data-nb-words="11" data-nb-chars="56">„To ti&nbsp;přebiju,“ děl pátý a&nbsp;položil svůj list na&nbsp;tamten.</span></p>
        <p class="chunk" data-nb-ref-number="12" id="chunk12" data-nb-words="12" data-nb-chars="65"><span class="idea" data-nb-ref-number="11" id="idea11" data-nb-words="12" data-nb-chars="65">„Holenku, to&nbsp;je&nbsp;na&nbsp;mne slabé,“ pravil šestý a&nbsp;přihodil svůj list.</span></p>
        <p class="chunk" data-nb-ref-number="13" id="chunk13" data-nb-words="9" data-nb-chars="49"><span class="idea" data-nb-ref-number="12" id="idea12" data-nb-words="9" data-nb-chars="49">„Oho,“ řekl sedmý, „to já&nbsp;mám ještě vyšší kartu.“</span></p>
        <p class="chunk" data-nb-ref-number="14" id="chunk14" data-nb-words="14" data-nb-chars="69"><span class="idea" data-nb-ref-number="13" id="idea13" data-nb-words="14" data-nb-chars="69">„A já&nbsp;mám trumfové eso,“ zvolal osmý a&nbsp;hodil svůj list na&nbsp;ty&nbsp;ostatní.</span></p>
        <p class="chunk" data-nb-ref-number="15" id="chunk15" data-nb-words="18" data-nb-chars="110"><span class="idea" data-nb-ref-number="14" id="idea14" data-nb-words="18" data-nb-chars="110">Tohle, děti, už&nbsp;pan Kolbaba nemohl vydržet a&nbsp;vyhrkl: „Neračte se, páni, vyrušovat, ale jaképak to&nbsp;máte karty?“</span></p>
        <p class="chunk" data-nb-ref-number="16" id="chunk16" data-nb-words="30" data-nb-chars="177"><span class="idea" data-nb-ref-number="15" id="idea15" data-nb-words="30" data-nb-chars="177">„Á, pan Kolbaba,“ řekl první skřítek. „My jsme vás, pane Kolbaba, nechtěli budit, ale když už&nbsp;jste se&nbsp;probudil, pojďte si&nbsp;zahrát s&nbsp;námi. My&nbsp;totiž hrajeme jenom obyčejný mariáš.“</span></p>
        <p class="chunk" data-nb-ref-number="17" id="chunk17" data-nb-words="12" data-nb-chars="64"><span class="idea" data-nb-ref-number="16" id="idea16" data-nb-words="12" data-nb-chars="64">Pan Kolbaba si&nbsp;to&nbsp;nenechal dvakrát říkat a&nbsp;sedl si&nbsp;mezi skřítky.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_104.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>