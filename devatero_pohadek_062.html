<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="60">
    <link rel="prev" href="./devatero_pohadek_061.html">
    <link rel="next" href="./devatero_pohadek_063.html">
    <link rel="self" href="devatero_pohadek_062.html">
    <meta name="identifier" content="capek-devatero-pohadek-64472f0">
    <meta name="role" content="chapter">
  </head>
  <body data-nb-words="432" data-nb-chars="2487" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_061.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="98" data-nb-chars="549"><span class="idea" data-nb-ref-number="1" id="idea1" data-nb-words="98" data-nb-chars="549">Pan převor nato dvanáctkrát šňupl a&nbsp;dvanáctkrát se&nbsp;zamyslil, a&nbsp;pak řekl: „Milý synu, to&nbsp;ti&nbsp;chválím, že&nbsp;jsi zdvořilý a&nbsp;vlídný k&nbsp;lidem; ale loupežníkem zůstat nemůžeš, jednak proto, že&nbsp;je&nbsp;to&nbsp;smrtelný hřích, a&nbsp;jednak proto, že&nbsp;to&nbsp;neumíš. Ale abys vyhověl přísaze, kterou jsi dal svému pantátovi, budeš přepadat lidi dál, ale v&nbsp;ouplné počestnosti. Najmeš si&nbsp;mejto, budeš číhat u&nbsp;silnice, a&nbsp;když tamtudy někdo pojede, vystoupíš na&nbsp;něj a&nbsp;budeš na&nbsp;něm žádat dva krejcary mejta. No, a&nbsp;je&nbsp;to. A&nbsp;při té&nbsp;živnosti můžeš být zdvořilý, jak jen umíš a&nbsp;sobě žádáš.“</span></p>
        <p class="chunk" data-nb-ref-number="3" id="chunk3" data-nb-words="65" data-nb-chars="390"><span class="idea" data-nb-ref-number="2" id="idea2" data-nb-words="65" data-nb-chars="390">Pak napsal pan převor psaní panu okresnímu hejtmanovi do&nbsp;Trutnova, kde se&nbsp;přimlouval za&nbsp;mladého Lotranda, aby mu&nbsp;pan hejtman ráčil svěřiti nějaké to&nbsp;mejto. A&nbsp;s&nbsp;tím psaním se&nbsp;pustil Lotrando k&nbsp;hejtmanství do&nbsp;Trutnova, a&nbsp;opravdicky dostal mejto na&nbsp;silnici v&nbsp;Zálesí. Tak se&nbsp;stal zdvořilý loupežník mejtným na&nbsp;silnici a&nbsp;přepadal vozy a&nbsp;kočáry, aby ve&nbsp;vší počestnosti vybíral dva krejcary mejta.</span></p>
        <p class="chunk" data-nb-ref-number="4" id="chunk4" data-nb-words="56" data-nb-chars="293"><span class="idea" data-nb-ref-number="3" id="idea3" data-nb-words="56" data-nb-chars="293">O&nbsp;hromadu let později jel broumovský pan převor bryčkou do&nbsp;Úpice na&nbsp;návštěvu k&nbsp;panu faráři. Už&nbsp;předem se&nbsp;těšil, že&nbsp;u&nbsp;mejta v&nbsp;Zálesí uvidí zdvořilého Lotranda a&nbsp;poptá se&nbsp;ho, jak se&nbsp;mu&nbsp;vede. A&nbsp;opravdu u&nbsp;mejta přistoupí ke&nbsp;kočáru fousatý člověk – byl to&nbsp;sám Lotrando – a&nbsp;něco bruče natáhnul ruku.</span></p>
        <p class="chunk" data-nb-ref-number="5" id="chunk5" data-nb-words="31" data-nb-chars="181"><span class="idea" data-nb-ref-number="4" id="idea4" data-nb-words="31" data-nb-chars="181">Pan převor sáhl do&nbsp;kapsy, ale protože byl trochu tlustý, musel si&nbsp;jednou rukou nadzvednout břicho, aby se&nbsp;druhou rukou dostal do&nbsp;kalhot; a&nbsp;tak to&nbsp;chvilinku trvalo, než vytáh peníze.</span></p>
        <p class="chunk" data-nb-ref-number="6" id="chunk6" data-nb-words="21" data-nb-chars="115"><span class="idea" data-nb-ref-number="5" id="idea5" data-nb-words="21" data-nb-chars="115">A&nbsp;tu&nbsp;ten Lotrando spustil hrubým hlasem: „No tak, bude to? Jakpak dlouho má&nbsp;člověk čekat, než dostane ty&nbsp;dva nový?“</span></p>
        <p class="chunk" data-nb-ref-number="7" id="chunk7" data-nb-words="19" data-nb-chars="111"><span class="idea" data-nb-ref-number="6" id="idea6" data-nb-words="19" data-nb-chars="111">Pan převor se&nbsp;hrabal v&nbsp;měšečku a&nbsp;povídá: „Ale já&nbsp;nemám krejcary; prosím vás, človíčku, proměňte mně za&nbsp;šesták.“</span></p>
        <p class="chunk" data-nb-ref-number="8" id="chunk8" data-nb-words="24" data-nb-chars="141"><span class="idea" data-nb-ref-number="7" id="idea7" data-nb-words="24" data-nb-chars="141">„A hrom do&nbsp;vás,“ rozkřikl se&nbsp;Lotrando, „když nemáte krejcary, tak co&nbsp;vás sem čerti nosí? Buďto sem dáte dva krejcary, nebo táhněte nazpátek.“</span></p>
        <p class="chunk" data-nb-ref-number="9" id="chunk9" data-nb-words="13" data-nb-chars="98"><span class="idea" data-nb-ref-number="8" id="idea8" data-nb-words="13" data-nb-chars="98">„Lotrando, Lotrando,“ řekl pan převor lítostivě, „nepoznáváš mne? Kde jsi nechal svou zdvořilost?“</span></p>
        <p class="chunk" data-nb-ref-number="10" id="chunk10" data-nb-words="38" data-nb-chars="244"><span class="idea" data-nb-ref-number="9" id="idea9" data-nb-words="38" data-nb-chars="244">Lotrando se&nbsp;zarazil, neboť teď teprve poznal pana převora. I&nbsp;zabručel něco moc šeredného, ale přemohl se&nbsp;a&nbsp;řekl: „Velebnosti, nedivte se, že&nbsp;už&nbsp;nejsem zdvořilý. Viděl kdy někdo mejtného, mostného, výběrčího nebo kasíra, který by&nbsp;nebyl krobián?“</span></p>
        <p class="chunk" data-nb-ref-number="11" id="chunk11" data-nb-words="11" data-nb-chars="64"><span class="idea" data-nb-ref-number="10" id="idea10" data-nb-words="11" data-nb-chars="64">„To je&nbsp;pravda,“ řekl pan převor. „To ještě nikdo nikdy neviděl.“</span></p>
        <p class="chunk" data-nb-ref-number="12" id="chunk12" data-nb-words="12" data-nb-chars="68"><span class="idea" data-nb-ref-number="11" id="idea11" data-nb-words="12" data-nb-chars="68">„Tak vidíte,“ zabručel Lotrando. „A teď už&nbsp;si&nbsp;jeďte ke&nbsp;všem čertům.“</span></p>
        <p class="chunk" data-nb-ref-number="13" id="chunk13" data-nb-words="39" data-nb-chars="207"><span class="idea" data-nb-ref-number="12" id="idea12" data-nb-words="39" data-nb-chars="207">To&nbsp;je&nbsp;konec pohádky o&nbsp;zdvořilém loupežníkovi; snad už&nbsp;umřel, ale jeho potomky potkáte na&nbsp;mnoha a&nbsp;mnoha místech a&nbsp;poznáte je&nbsp;po&nbsp;tom, že&nbsp;vám s&nbsp;největší ochotou vynadají, i&nbsp;když nemají proč. A&nbsp;to&nbsp;by&nbsp;nemělo být.</span></p>
        <p class="chunk" data-nb-ref-number="14" id="chunk14" data-nb-words="5" data-nb-chars="26"><span class="idea" data-nb-ref-number="13" id="idea13" data-nb-words="5" data-nb-chars="26"><em>Lidové noviny 24. 12. 1921</em></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_063.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>