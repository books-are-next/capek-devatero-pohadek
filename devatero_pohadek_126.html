<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="124">
    <link rel="prev" href="./devatero_pohadek_125.html">
    <link rel="next" href="./devatero_pohadek_127.html">
    <link rel="self" href="devatero_pohadek_126.html">
    <meta name="identifier" content="capek-devatero-pohadek-323b687">
    <meta name="role" content="chapter">
  </head>
  <body data-nb-words="533" data-nb-chars="3079" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_125.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="55" data-nb-chars="295"><span class="idea" data-nb-ref-number="1" id="idea1" data-nb-words="55" data-nb-chars="295">Když to&nbsp;Vincek viděl, hrozně se&nbsp;polekal, že&nbsp;se&nbsp;snad pantáta Magiáš udusí, a&nbsp;řekl oučinlivě: „Pane šéf, počkejte tady, já&nbsp;letím do&nbsp;Hronova pro doktora.“ A&nbsp;už&nbsp;si&nbsp;to&nbsp;mazal z&nbsp;Hejšoviny dolů – škoda, že&nbsp;tam nikdo nebyl, aby změřil jeho rychlost; byl by&nbsp;to&nbsp;jistě světový rekord v&nbsp;běhu na&nbsp;dlouhé trati.</span></p>
        <p class="chunk" data-nb-ref-number="3" id="chunk3" data-nb-words="46" data-nb-chars="263"><span class="idea" data-nb-ref-number="2" id="idea2" data-nb-words="46" data-nb-chars="263">Když doběhl do&nbsp;Hronova k&nbsp;doktorovi, nemohl ani dechu popadnout; ale pak jej přece jen popadl za&nbsp;ten pravý konec a&nbsp;honem ze&nbsp;sebe vysypal: „Pane doktore, máte hned, ale hned a&nbsp;honem přijít k&nbsp;panu kouzelníkovi Magiášovi, nebo se&nbsp;udusí. Krucikluci, to&nbsp;jsem se&nbsp;uhnal!“</span></p>
        <p class="chunk" data-nb-ref-number="4" id="chunk4" data-nb-words="52" data-nb-chars="323"><span class="idea" data-nb-ref-number="3" id="idea3" data-nb-words="52" data-nb-chars="323">„K Magiášovi na&nbsp;Hejšovinu?“ bručel hronovský doktor. „Safra, to&nbsp;se&nbsp;mně třikrát nechce, ale když mne mermo potřebuje, tak co&nbsp;dělat.“ A&nbsp;šel. To&nbsp;víte, doktor nemůže nikomu odepřít svou pomoc, i&nbsp;kdyby ho&nbsp;volali k&nbsp;loupežníkovi Lotrandovi nebo k&nbsp;samotnému (pámbu nás netrestej) Luciperovi. To&nbsp;už&nbsp;je&nbsp;takové povolání, ta&nbsp;doktořina.</span></p>
        <p class="chunk" data-nb-ref-number="5" id="chunk5" data-nb-words="80" data-nb-chars="434"><span class="idea" data-nb-ref-number="4" id="idea4" data-nb-words="80" data-nb-chars="434">Tak hronovský doktor vzal doktorský tlumok, co&nbsp;v&nbsp;něm jsou doktorské nože a&nbsp;kleště na&nbsp;zuby a&nbsp;obvazy a&nbsp;prášky a&nbsp;masti a&nbsp;dýhy na&nbsp;zlomeniny a&nbsp;jiné takové doktorské nástroje, a&nbsp;šel za&nbsp;Vinckem na&nbsp;Hejšovinu. „Jen abychom nepřišli pozdě,“ staral se&nbsp;pořád pihovatý Vincek, a&nbsp;tak šli raz dva, raz dva přes hory a&nbsp;bory, raz dva, raz dva přes mokřiny, raz dva, raz dva do&nbsp;vrchu, až&nbsp;pihovatý Vincek pověděl: „Tak, pane doktore, už&nbsp;jsme jako tady.“</span></p>
        <p class="chunk" data-nb-ref-number="6" id="chunk6" data-nb-words="11" data-nb-chars="74"><span class="idea" data-nb-ref-number="5" id="idea5" data-nb-words="11" data-nb-chars="74">„Služebník, pane Magiáš,“ řekl hronovský doktor, „tak kdepak nás co&nbsp;bolí?“</span></p>
        <p class="chunk" data-nb-ref-number="7" id="chunk7" data-nb-words="18" data-nb-chars="103"><span class="idea" data-nb-ref-number="6" id="idea6" data-nb-words="18" data-nb-chars="103">Kouzelník Magiáš místo odpovědi jenom zachrčel, zasípal a&nbsp;zafuněl a&nbsp;ukazoval si&nbsp;na&nbsp;krk, tam že&nbsp;to&nbsp;vězí.</span></p>
        <p class="chunk" data-nb-ref-number="8" id="chunk8" data-nb-words="20" data-nb-chars="122"><span class="idea" data-nb-ref-number="7" id="idea7" data-nb-words="20" data-nb-chars="122">„Aha, krček bolí,“ řekl hronovský doktor. „No, podíváme se&nbsp;na&nbsp;to&nbsp;bebíčko. Otevřte pěkně pusu, pane Magiáš, a&nbsp;řekněte ááá.“</span></p>
        <p class="chunk" data-nb-ref-number="9" id="chunk9" data-nb-words="20" data-nb-chars="118"><span class="idea" data-nb-ref-number="8" id="idea8" data-nb-words="20" data-nb-chars="118">Kouzelník Magiáš si&nbsp;rozhrnul černé fousy a&nbsp;otevřel dokořán ústa, ale ááá říci nemohl, protože z&nbsp;něho nešel žádný hlas.</span></p>
        <p class="chunk" data-nb-ref-number="10" id="chunk10" data-nb-words="9" data-nb-chars="50"><span class="idea" data-nb-ref-number="9" id="idea9" data-nb-words="9" data-nb-chars="50">„No tak ááá,“ pobízel ho&nbsp;doktor. „Copak to&nbsp;nejde?“</span></p>
        <p class="chunk" data-nb-ref-number="11" id="chunk11" data-nb-words="7" data-nb-chars="38"><span class="idea" data-nb-ref-number="10" id="idea10" data-nb-words="7" data-nb-chars="38">Magiáš vrtěl hlavou, že&nbsp;to&nbsp;jako nejde.</span></p>
        <p class="chunk" data-nb-ref-number="12" id="chunk12" data-nb-words="179" data-nb-chars="1064"><span class="idea" data-nb-ref-number="11" id="idea11" data-nb-words="179" data-nb-chars="1064">„A jejej,“ řekl doktor, který byl filuta, liška podšitá, lišák drbaný, kostelník pálený, kos vykutálený a&nbsp;šibal mazaný, neboť měl za&nbsp;ušima i&nbsp;za&nbsp;lubem, „jejej, pane Magiáš, to&nbsp;je&nbsp;s&nbsp;vámi tuze zlé, když nemůžete udělat ááá. Nevím, nevím,“ povídal a&nbsp;začal Magiáše prohlížet a&nbsp;proklepávat, tep mu&nbsp;zkoušel, na&nbsp;jazyk se&nbsp;mu&nbsp;díval, pod oční víčka mu&nbsp;nakukoval, do&nbsp;uší a&nbsp;do&nbsp;nosu mu&nbsp;zrcátkem svítil a&nbsp;přitom bručel latinská slova. A&nbsp;když byl hotov s&nbsp;tím celým vyšetřením, začal se&nbsp;tvářit náramně povážlivě a&nbsp;řekl: „Pane Magiáš, to&nbsp;je&nbsp;vážná věc, tady nic nepomůže nežli bezodkladná a&nbsp;nejrychlejší operace. Ale tu&nbsp;já&nbsp;nemůžu a&nbsp;nesmím dělat sám, na&nbsp;to&nbsp;bych musel mít asistenci. Chcete-li operaci podstoupit, tak nic naplat, musíte poslat pro mé&nbsp;kolegy doktory do&nbsp;Úpice, do&nbsp;Kostelce a&nbsp;na&nbsp;Hořičky, a&nbsp;až&nbsp;tu&nbsp;budou, uspořádám s&nbsp;nimi doktorskou poradu neboli konzilium, a&nbsp;teprve po&nbsp;nejzralejší úvaze bychom podnikli žádoucí lékařský zákrok čili operaci operandi. Rozmyslete si&nbsp;to, pane Magiáš, a&nbsp;přijímáte-li můj návrh, pošlete rychlého posla pro mé&nbsp;vysoce vážené a&nbsp;učené pány kolegy.“</span></p>
        <p class="chunk" data-nb-ref-number="13" id="chunk13" data-nb-words="36" data-nb-chars="195"><span class="idea" data-nb-ref-number="12" id="idea12" data-nb-words="36" data-nb-chars="195">Co&nbsp;měl Magiáš dělat? Kývnul na&nbsp;pihovatého Vincka a&nbsp;Vincek třikrát zadupal, aby se&nbsp;mu&nbsp;dobře běželo, a&nbsp;už&nbsp;pelášil dolů z&nbsp;Hejšoviny. Tož do&nbsp;Hořiček. A&nbsp;do&nbsp;Úpice. A&nbsp;do&nbsp;Kostelce. Nechme ho&nbsp;zatím běžet.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_127.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>