<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="54">
    <link rel="prev" href="./devatero_pohadek_055.html">
    <link rel="next" href="./devatero_pohadek_057.html">
    <link rel="self" href="devatero_pohadek_056.html">
    <meta name="identifier" content="capek-devatero-pohadek-98cbb32">
    <meta name="role" content="chapter">
  </head>
  <body data-nb-words="500" data-nb-chars="3037" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_055.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="159" data-nb-chars="995"><span class="idea" data-nb-ref-number="1" id="idea1" data-nb-words="159" data-nb-chars="995">Tak se&nbsp;tedy malý Lotrando učil s&nbsp;mnoha princátky, hrabátky a&nbsp;jinými bohatými mládenečky v&nbsp;takovém tom konviktě u&nbsp;pánů páterů; a&nbsp;tlustý páter Spiridion ho&nbsp;učil říkat „pitšen“ a&nbsp;„gorsamadýnr“ po&nbsp;německu, a&nbsp;páter Dominik mu&nbsp;vtloukl do&nbsp;hlavy všelijaké to&nbsp;francouzské „trešarmé“ a&nbsp;„silvuplé“, a&nbsp;pan páter Barnabáš ho&nbsp;naučil všem komplimentům, menuetům a&nbsp;způsobným manýrám, a&nbsp;pan regenschori Kraupner ho&nbsp;učil smrkat, aby to&nbsp;zaznělo tence jako flétna nebo jemně jako šalmaj, a&nbsp;ne&nbsp;aby to&nbsp;zatroubilo jako kontrafagot, pozoun, jerišská trouba, piston nebo automobil, tak jako troubíval starý Lotrando; zkrátka naučili ho&nbsp;těm nejjemnějším způsobům a&nbsp;delikátnostem jako pravého kavalíra. Však mladý Lotrando byl v&nbsp;černých sametových šatech s&nbsp;krajkovým límečkem tuze pěkný hoch a&nbsp;docela zapomněl, že&nbsp;rostl v&nbsp;loupežnické jeskyni v&nbsp;divokých horách Brendách a&nbsp;že&nbsp;jeho otec, starý vrah a&nbsp;raubíř Lotrando, chodil ve&nbsp;volské kůži a&nbsp;čpěl koninou a&nbsp;jedl syrové maso jen tak holýma rukama, jak už&nbsp;to&nbsp;loupežníci dělají.</span></p>
        <p class="chunk" data-nb-ref-number="3" id="chunk3" data-nb-words="118" data-nb-chars="711"><span class="idea" data-nb-ref-number="2" id="idea2" data-nb-words="118" data-nb-chars="711">Zkrátka mladý Lotrando vzkvétal vědomostmi a&nbsp;uhlazeností, a&nbsp;zrovna když byl v&nbsp;nejlepších studiích, zatřeskla koňská kopyta před broumovským konviktem a&nbsp;z&nbsp;koně skočil ježatý pacholek a&nbsp;zabouchal do&nbsp;vrat, a&nbsp;když ho&nbsp;fráter vrátný pustil, řekl surovým hlasem, že&nbsp;jako jede pro mladého pána Lotranda, že&nbsp;jeho pantáta, jako starý Lotrando, se&nbsp;chystá umřít a&nbsp;volá k&nbsp;sobě jediného syna, aby převzal jeho živnost. Tu&nbsp;tedy mladý Lotrando se&nbsp;slzami v&nbsp;očích se&nbsp;rozžehnal s&nbsp;ctihodnými otci benediktýny, jakož i&nbsp;s&nbsp;ostatními mladými panáčky a&nbsp;študenty, a&nbsp;jel s&nbsp;pacholkem na&nbsp;Brendy přemítaje, jakou to&nbsp;živnost mu&nbsp;otec chce odkázat, a&nbsp;slibuje si&nbsp;v&nbsp;duchu, že&nbsp;ji&nbsp;povede bohulibě, vznešeně a&nbsp;s&nbsp;příkladnou zdvořilostí ke&nbsp;všem lidem.</span></p>
        <p class="chunk" data-nb-ref-number="4" id="chunk4" data-nb-words="28" data-nb-chars="181"><span class="idea" data-nb-ref-number="3" id="idea3" data-nb-words="28" data-nb-chars="181">Tak přijeli na&nbsp;Brendy a&nbsp;pacholek dovedl mladého pána k&nbsp;smrtelnému loži tátovu. Starý Lotrando ležel ve&nbsp;velikánské jeskyni na&nbsp;balíku nevydělaných hovězin a&nbsp;přikryt byl koňskou dekou.</span></p>
        <p class="chunk" data-nb-ref-number="5" id="chunk5" data-nb-words="12" data-nb-chars="67"><span class="idea" data-nb-ref-number="4" id="idea4" data-nb-words="12" data-nb-chars="67">„No tak, Vincku, ty&nbsp;kujóne,“ ozval se&nbsp;těžce, „vedeš už&nbsp;mého kluka?“</span></p>
        <p class="chunk" data-nb-ref-number="6" id="chunk6" data-nb-words="22" data-nb-chars="142"><span class="idea" data-nb-ref-number="5" id="idea5" data-nb-words="22" data-nb-chars="142">„Drahý otče,“ zvolal mladý Lotrando klekaje, „kéž vás Bůh dlouhá léta zachovati ráčí k&nbsp;radosti bližních a&nbsp;k&nbsp;nevýslovné pýše vašeho potomstva.“</span></p>
        <p class="chunk" data-nb-ref-number="7" id="chunk7" data-nb-words="44" data-nb-chars="240"><span class="idea" data-nb-ref-number="6" id="idea6" data-nb-words="44" data-nb-chars="240">„Pomalu, hochu,“ řekl starý raubíř. „Dnes pojedu do&nbsp;pekla a&nbsp;nemám mnoho času na&nbsp;tvé cukrování. Myslel jsem, že&nbsp;ti&nbsp;nechám dost velké jmění, abys byl z&nbsp;toho živ bez práce. Ale hrom do&nbsp;toho, kluku, jaká teď byla pro naše řemeslo mizerná léta.“</span></p>
        <p class="chunk" data-nb-ref-number="8" id="chunk8" data-nb-words="10" data-nb-chars="70"><span class="idea" data-nb-ref-number="7" id="idea7" data-nb-words="10" data-nb-chars="70">„Ach, otče,“ vzdychl mladý Lotrando, „neměl jsem tušení, že&nbsp;strádáte.“</span></p>
        <p class="chunk" data-nb-ref-number="9" id="chunk9" data-nb-words="31" data-nb-chars="191"><span class="idea" data-nb-ref-number="8" id="idea8" data-nb-words="31" data-nb-chars="191">„No jo,“ bručel starý. „Víš, mám pakostnici a&nbsp;už&nbsp;jsem se&nbsp;nemoh pouštět daleko odtud. A&nbsp;nejbližším silnicím se&nbsp;kupci, neřádi, nějak vyhýbali. Nejvyšší čas, aby mou práci převzal někdo mladší.“</span></p>
        <p class="chunk" data-nb-ref-number="10" id="chunk10" data-nb-words="27" data-nb-chars="153"><span class="idea" data-nb-ref-number="9" id="idea9" data-nb-words="27" data-nb-chars="153">„Drahý otče,“ řekl mladý pán horlivě, „přísahám vám při všem na&nbsp;světě, že&nbsp;převezmu vaši práci a&nbsp;budu ji&nbsp;plniti čestně, ochotně a&nbsp;ke&nbsp;všem co&nbsp;nejvlídněji.“</span></p>
        <p class="chunk" data-nb-ref-number="11" id="chunk11" data-nb-words="36" data-nb-chars="204"><span class="idea" data-nb-ref-number="10" id="idea10" data-nb-words="36" data-nb-chars="204">„Já nevím, jak pochodíš s&nbsp;vlídností,“ zavrčel starý. „Já jsem to&nbsp;dělal tak, že&nbsp;jsem zapích jen ty, co&nbsp;se&nbsp;chtěli bránit. Ale poklony, synáčku, jsem nedělal nikomu; víš, jaksi se&nbsp;to&nbsp;při mé&nbsp;živnosti nehodí.“</span></p>
        <p class="chunk" data-nb-ref-number="12" id="chunk12" data-nb-words="7" data-nb-chars="38"><span class="idea" data-nb-ref-number="11" id="idea11" data-nb-words="7" data-nb-chars="38">„A jaká je, drahý otče, vaše živnost?“</span></p>
        <p class="chunk" data-nb-ref-number="13" id="chunk13" data-nb-words="6" data-nb-chars="45"><span class="idea" data-nb-ref-number="12" id="idea12" data-nb-words="6" data-nb-chars="45">„Loupežnictví,“ řekl starý Lotrando a&nbsp;skonal.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_057.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>