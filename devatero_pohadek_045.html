<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title></title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="43">
    <link rel="prev" href="./devatero_pohadek_044.html">
    <link rel="next" href="./devatero_pohadek_046.html">
    <link rel="self" href="devatero_pohadek_045.html">
    <meta name="identifier" content="capek-devatero-pohadek-98cbb32">
    <meta name="role" content="chapter">
  </head>
  <body data-nb-words="407" data-nb-chars="2385" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_044.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="0" data-nb-chars="0"></h1>
        <p class="chunk" data-nb-ref-number="2" id="chunk2" data-nb-words="202" data-nb-chars="1180"><span class="idea" data-nb-ref-number="1" id="idea1" data-nb-words="202" data-nb-chars="1180">Vodníci jsou samotáři, ale tak jednou dvakrát do&nbsp;roka, když je&nbsp;velká voda, se&nbsp;sjedou z&nbsp;celého kraje a&nbsp;konají, jak se&nbsp;tomu říká, okresní konferenci. Z&nbsp;našeho kraje se&nbsp;vždycky scházeli při velké vodě na&nbsp;lukách u&nbsp;Hradce Králové, protože tam je&nbsp;taková pěkná rovina a&nbsp;krásné tůně a&nbsp;zátočiny a&nbsp;slepá ramena vystlaná nejjemnějším bahnem dvojnulkou. To&nbsp;musí být žluté bahno anebo trochu do&nbsp;hněda; když je&nbsp;červené nebo šedé, to&nbsp;už&nbsp;není tak hebounké, zrovna jako mast. Na&nbsp;takovém pěkném mokrém místě se&nbsp;tedy sesednou a&nbsp;povídají si, co&nbsp;je&nbsp;nového: že&nbsp;tamhle v&nbsp;Suchovršicích dělají lidi regulaci, takže se&nbsp;tamní vodník, jako starý Jireček, musí odtamtud vystěhovat; že&nbsp;hrníčky a&nbsp;pentle podražily, to&nbsp;vám je&nbsp;hrůza: aby vodník, když chce někoho chytit, koupil za&nbsp;třicet korun pentlí, a&nbsp;hrníček stojí nejmíň tři koruny, a&nbsp;ještě je&nbsp;to&nbsp;šmízo; nejraději praštit řemeslem a&nbsp;chytit se&nbsp;něčeho jiného. A&nbsp;tu&nbsp;si&nbsp;vodníci vypravují, že&nbsp;jaroměřský vodník Faltys, ten zrzavý, se&nbsp;chytil obchodu a&nbsp;prodává minerální vody, a&nbsp;kulhavý Slepánek se&nbsp;stal instalatérem a&nbsp;dělá vodovody, a&nbsp;jiní si&nbsp;pomohli jinou živností. To&nbsp;se&nbsp;rozumí, děti, že&nbsp;vodník může dělat jen to&nbsp;řemeslo, ve&nbsp;kterém je&nbsp;něco od&nbsp;vody; tak například:</span></p>
        <p class="chunk" data-nb-ref-number="3" id="chunk3" data-nb-words="14" data-nb-chars="83"><span class="idea" data-nb-ref-number="2" id="idea2" data-nb-words="14" data-nb-chars="83">1. může si&nbsp;založit pohřební ústav a&nbsp;pořádat slavné i&nbsp;jednoduché pohřební prů… <em>vody</em>;</span></p>
        <p class="chunk" data-nb-ref-number="4" id="chunk4" data-nb-words="9" data-nb-chars="49"><span class="idea" data-nb-ref-number="3" id="idea3" data-nb-words="9" data-nb-chars="49">2. stát se&nbsp;spekulantem a&nbsp;dělat výnosné pod… <em>vody</em>;</span></p>
        <p class="chunk" data-nb-ref-number="5" id="chunk5" data-nb-words="8" data-nb-chars="46"><span class="idea" data-nb-ref-number="4" id="idea4" data-nb-words="8" data-nb-chars="46">3. nebo advokátem a&nbsp;provádět soudní roz… <em>vody</em>;</span></p>
        <p class="chunk" data-nb-ref-number="6" id="chunk6" data-nb-words="10" data-nb-chars="51"><span class="idea" data-nb-ref-number="5" id="idea5" data-nb-words="10" data-nb-chars="51">4. být spisovatelem pro lid a&nbsp;psát poučné ná… <em>vody</em>;</span></p>
        <p class="chunk" data-nb-ref-number="7" id="chunk7" data-nb-words="9" data-nb-chars="50"><span class="idea" data-nb-ref-number="6" id="idea6" data-nb-words="9" data-nb-chars="50">5. stát se&nbsp;notářem a&nbsp;provádět majetkové pře… <em>vody</em>;</span></p>
        <p class="chunk" data-nb-ref-number="8" id="chunk8" data-nb-words="7" data-nb-chars="46"><span class="idea" data-nb-ref-number="7" id="idea7" data-nb-words="7" data-nb-chars="46">6. jako hudebník skládat klavírní dopro… <em>vody</em>;</span></p>
        <p class="chunk" data-nb-ref-number="9" id="chunk9" data-nb-words="8" data-nb-chars="44"><span class="idea" data-nb-ref-number="8" id="idea8" data-nb-words="8" data-nb-chars="44">7. být obvodním lékařem pro soudní ob… <em>vody</em>;</span></p>
        <p class="chunk" data-nb-ref-number="10" id="chunk10" data-nb-words="12" data-nb-chars="62"><span class="idea" data-nb-ref-number="9" id="idea9" data-nb-words="12" data-nb-chars="62">8. dát se&nbsp;na&nbsp;vojnu jako rotmistra a&nbsp;dělat každoroční od… <em>vody</em>;</span></p>
        <p class="chunk" data-nb-ref-number="11" id="chunk11" data-nb-words="6" data-nb-chars="43"><span class="idea" data-nb-ref-number="10" id="idea10" data-nb-words="6" data-nb-chars="43">9. být majitelem jakéhokoliv velkozá… <em>vodu</em>;</span></p>
        <p class="chunk" data-nb-ref-number="12" id="chunk12" data-nb-words="7" data-nb-chars="46"><span class="idea" data-nb-ref-number="11" id="idea11" data-nb-words="7" data-nb-chars="46">10. nebo konečně člověkem vznešeného pů… <em>vodu</em>;</span></p>
        <p class="chunk" data-nb-ref-number="13" id="chunk13" data-nb-words="9" data-nb-chars="46"><span class="idea" data-nb-ref-number="12" id="idea12" data-nb-words="9" data-nb-chars="46">11. a&nbsp;nedělat docela nic jako nějaký vé… <em>voda</em>.</span></p>
        <p class="chunk" data-nb-ref-number="14" id="chunk14" data-nb-words="13" data-nb-chars="82"><span class="idea" data-nb-ref-number="13" id="idea13" data-nb-words="13" data-nb-chars="82">Krom toho může být vodník dobře sportovním závodníkem nebo psát do&nbsp;novin úvodníky.</span></p>
        <p class="chunk" data-nb-ref-number="15" id="chunk15" data-nb-words="37" data-nb-chars="220"><span class="idea" data-nb-ref-number="14" id="idea14" data-nb-words="37" data-nb-chars="220">Jak vidíte, zbývá pro vodníky dost výnosných živností, a&nbsp;proto jich také pořád ubývá; proto se&nbsp;počítají na&nbsp;svých výročních poradách a&nbsp;říkají si&nbsp;smutně: „Zas je&nbsp;nás o&nbsp;pět míň; mládenci, takhle naše povolání pomalu vymře.“</span></p>
        <p class="chunk" data-nb-ref-number="16" id="chunk16" data-nb-words="45" data-nb-chars="270"><span class="idea" data-nb-ref-number="15" id="idea15" data-nb-words="45" data-nb-chars="270">„Inu,“ povídá starý Kreuzmann, trutnovský vodník, „už to&nbsp;není, jako to&nbsp;bývalo. Holenku, tomu je&nbsp;hrůza tisíců let; tenkrát byly celé Čechy pod vodou, a&nbsp;člověk, čibržkom vodník, vždyť tehdy ještě lidé nebyli, no&nbsp;jo, to&nbsp;byly jiné časy – krucinál, kde jsem vlastně přestal?“</span></p>
        <p class="chunk" data-nb-ref-number="17" id="chunk17" data-nb-words="11" data-nb-chars="67"><span class="idea" data-nb-ref-number="16" id="idea16" data-nb-words="11" data-nb-chars="67">„Že byly celé Čechy pod vodou,“ pomáhal mu&nbsp;skalický vodník Zelinka.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_046.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>