<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="3.
Jak detektývové kouzelníka honili">
    <meta name="apple-mobile-web-app-capable" content="yes">
    <title>3.
      Jak detektývové kouzelníka honili • Devatero pohádek</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./devatero_pohadek_011.html">
    <link rel="next" href="./devatero_pohadek_013.html">
    <meta name="nb-order" content="9">
    <link rel="self" href="devatero_pohadek_012.html">
    <meta name="nb-identifier" content="capek-devatero-pohadek-14baadc">
    <meta name="nb-role" content="chapter">
  </head>
  <body data-nb-words="891" data-nb-chars="5409" class="nb-role-chapter nb-custom-style">
    <nav role="doc-toc">
      <ul>
        <li><a href="devatero_pohadek_005.html">Předmluva</a></li>
      </ul>
      <ul>
        <li><a href="devatero_pohadek_006.html">Velká kočičí pohádka</a>
          <ul>
            <li><a href="devatero_pohadek_009.html">2. Co všechno kočka dovede</a></li>
            <li><a href="devatero_pohadek_012.html">3. Jak detektývové kouzelníka honili</a></li>
            <li><a href="devatero_pohadek_015.html">4.Kterak slavný Sidney Hall kouzelníka chytil</a></li>
            <li><a href="devatero_pohadek_018.html">5. Jak kouzelník ve vězení seděl</a></li>
            <li><a href="devatero_pohadek_021.html">6. Pohádky konec</a></li>
          </ul>
        </li>
      </ul>
      <ul>
        <li><a href="devatero_pohadek_024.html">Pohádka psí</a></li>
      </ul>
      <ul>
        <li><a href="devatero_pohadek_031.html">Pohádka ptačí</a></li>
      </ul>
      <ul>
        <li><a href="devatero_pohadek_040.html">První loupežnická pohádka</a></li>
      </ul>
      <ul>
        <li><a href="devatero_pohadek_043.html">Pohádka vodnická</a></li>
      </ul>
      <ul>
        <li><a href="devatero_pohadek_054.html">Druhá loupežnická pohádka</a></li>
      </ul>
      <ul>
        <li><a href="devatero_pohadek_063.html">Pohádka tulácká</a></li>
      </ul>
      <ul>
        <li><a href="devatero_pohadek_076.html">Velká policejní pohádka</a></li>
      </ul>
      <ul>
        <li><a href="devatero_pohadek_101.html">Pohádka pošťácká</a></li>
      </ul>
      <ul>
        <li><a href="devatero_pohadek_124.html">Velká pohádka doktorská</a>
          <ul>
            <li><a href="devatero_pohadek_127.html">O princezně solimánské</a></li>
            <li><a href="devatero_pohadek_130.html">Případ s hejkalem</a></li>
            <li><a href="devatero_pohadek_133.html">Případ s havlovickým vodníkem</a></li>
            <li><a href="devatero_pohadek_136.html">Případ s rusalkami</a></li>
          </ul>
        </li>
      </ul>
      <ul>
        <li><a href="devatero_pohadek_139.html">Ediční poznámka</a></li>
      </ul>
      <ul>
        <li><a href="devatero_pohadek_140.html">Život a doba spisovatele Karla Čapka v datech</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="33">
          <ol start="3"><span class="idea" data-nb-ref-number="1" id="idea1" data-nb-words="1" data-nb-chars="0"><li></li></span></ol>
          <span class="idea" data-nb-ref-number="2" id="idea2" data-nb-words="4" data-nb-chars="33"><p>Jak detektývové kouzelníka honili</p></span>
        </h1>
        <p class="chunk" data-nb-ref-number="2" data-nb-words="127" data-nb-chars="701"><span class="idea" data-nb-ref-number="3" id="idea3" data-nb-words="127" data-nb-chars="701">Když už&nbsp;si&nbsp;povídáme o&nbsp;tom, co&nbsp;všechno kočka dovede, musíme vypravovat ještě něco. Princezna kdesi cosi slyšela, že&nbsp;když číča padá z&nbsp;výšky, spadne vždycky na&nbsp;nohy a&nbsp;nic si&nbsp;přitom neudělá. I&nbsp;sebrala jednou Jůru, vylezla s&nbsp;ní&nbsp;na&nbsp;půdu, a&nbsp;aby to&nbsp;zkusila, pustila milou Jůru okýnkem dolů z&nbsp;náramné výšky. Honem pak vykoukla, spadla-li její micka opravdu na&nbsp;nohy; ale Jůra nespadla na&nbsp;nohy, protože spadla na&nbsp;hlavu jednomu pánovi, který šel zrovna dole po&nbsp;ulici. Snad mu&nbsp;Jůra v&nbsp;tom pádu nějak zaťala drápky do&nbsp;hlavy, nebo co&nbsp;se&nbsp;mu&nbsp;na&nbsp;tom jinak nelíbilo – zkrátka nenechal si&nbsp;kočku sedět na&nbsp;hlavě, jak snad si&nbsp;princezna myslila, že&nbsp;by&nbsp;měl udělat, nýbrž sundal ji, vstrčil ji&nbsp;pod kabát a&nbsp;rychlým krokem zmizel.</span></p>
        <p class="chunk" data-nb-ref-number="3" data-nb-words="21" data-nb-chars="119"><span class="idea" data-nb-ref-number="4" id="idea4" data-nb-words="21" data-nb-chars="119">Plačky mračky běžela princezna z&nbsp;půdy a&nbsp;rovnou k&nbsp;panu králi. „Bů, bůů,“ plakala, „šel dole pán a&nbsp;ukradl nám Jůů-Jůůru!“</span></p>
        <p class="chunk" data-nb-ref-number="4" data-nb-words="29" data-nb-chars="152"><span class="idea" data-nb-ref-number="5" id="idea5" data-nb-words="29" data-nb-chars="152">Slyšel to&nbsp;král a&nbsp;lekl se. Kočka sem, kočka tam, myslel si, ale tahle kočka má&nbsp;k&nbsp;nám přivést příštího krále. Tu&nbsp;bych, myslel si, přece jen nerad ztratil.</span></p>
        <p class="chunk" data-nb-ref-number="5" data-nb-words="27" data-nb-chars="151"><span class="idea" data-nb-ref-number="6" id="idea6" data-nb-words="27" data-nb-chars="151">Honem si&nbsp;dal zavolat policejního prezidenta. „Tak a&nbsp;tak,“ povídá mu, „někdo nám ukradl černou kočku Jůru. Nesl ji&nbsp;pod kabátem a&nbsp;šel prý tudy tam pryč.“</span></p>
        <p class="chunk" data-nb-ref-number="6" data-nb-words="38" data-nb-chars="276"><span class="idea" data-nb-ref-number="7" id="idea7" data-nb-words="38" data-nb-chars="276">Policejní prezident svraštil obočí, přemýšlel půl hodiny a&nbsp;pak řekl: „Pane králi, já&nbsp;tu&nbsp;kočku najdu, s&nbsp;pomocí pánaboha, policie veřejné i&nbsp;tajné, všeho vojska, dělostřelectva, loďstva, hasičstva, lodí podmořských i&nbsp;vzducholodí, věštců, kartářek a&nbsp;všeho ostatního obyvatelstva.“</span></p>
        <p class="chunk" data-nb-ref-number="7" data-nb-words="58" data-nb-chars="356"><span class="idea" data-nb-ref-number="8" id="idea8" data-nb-words="58" data-nb-chars="356">Hned dal prezident svolat své nejlepší detektývy. Detektýv, děti, to&nbsp;je&nbsp;pán, který je&nbsp;ve&nbsp;službách tajné policie a&nbsp;je&nbsp;oblečen jako každý jiný člověk, jenomže je&nbsp;vždycky za&nbsp;něco přestrojen, aby ho&nbsp;nikdo nepoznal. A&nbsp;detektýv na&nbsp;všechno přijde, všechno nalezne, každého dohoní, všechno dovede a&nbsp;nebojí se&nbsp;ničeho. Jak vidíte, není to&nbsp;tak lehké, býti detektývem.</span></p>
        <p class="chunk" data-nb-ref-number="8" data-nb-words="51" data-nb-chars="330"><span class="idea" data-nb-ref-number="9" id="idea9" data-nb-words="51" data-nb-chars="330">Hned tedy svolal prezident své nejlepší detektývy. Byli to&nbsp;tři bratři, Všetečka, Všudybyl a&nbsp;Vševěd; dále lstivý Ital Signor Mazzani, veselý tlustý Holanďan Mynheer Valijse, slovanský obr báťuška Jakolev a&nbsp;zasmušilý, nemluvný Skot Mister Nevrley. Pět slov, a&nbsp;už&nbsp;věděli, oč&nbsp;jde; a&nbsp;kdo prý toho zloděje chytí, dostane velikou odměnu.</span></p>
        <p class="chunk" data-nb-ref-number="9" data-nb-words="3" data-nb-chars="21"><span class="idea" data-nb-ref-number="10" id="idea10" data-nb-words="3" data-nb-chars="21">„Si,“ zvolal Mazzani.</span></p>
        <p class="chunk" data-nb-ref-number="10" data-nb-words="4" data-nb-chars="27"><span class="idea" data-nb-ref-number="11" id="idea11" data-nb-words="4" data-nb-chars="27">„Jaa,“ řekl vesele Valijse.</span></p>
        <p class="chunk" data-nb-ref-number="11" data-nb-words="3" data-nb-chars="23"><span class="idea" data-nb-ref-number="12" id="idea12" data-nb-words="3" data-nb-chars="23">„Mm,“ zamručel Jakolev.</span></p>
        <p class="chunk" data-nb-ref-number="12" data-nb-words="4" data-nb-chars="30"><span class="idea" data-nb-ref-number="13" id="idea13" data-nb-words="4" data-nb-chars="30">„Well,“ dodal Nevrley stručně.</span></p>
        <p class="chunk" data-nb-ref-number="13" data-nb-words="8" data-nb-chars="49"><span class="idea" data-nb-ref-number="14" id="idea14" data-nb-words="8" data-nb-chars="49">Všetečka, Všudybyl a&nbsp;Vševěd na&nbsp;sebe prostě mrkli.</span></p>
        <p class="chunk" data-nb-ref-number="14" data-nb-words="15" data-nb-chars="87"><span class="idea" data-nb-ref-number="15" id="idea15" data-nb-words="15" data-nb-chars="87">Za&nbsp;čtvrt hodiny zvěděl Všetečka, že&nbsp;pán s&nbsp;černou kočkou pod kabátem šel Spálenou ulicí.</span></p>
        <p class="chunk" data-nb-ref-number="15" data-nb-words="16" data-nb-chars="94"><span class="idea" data-nb-ref-number="16" id="idea16" data-nb-words="16" data-nb-chars="94">Za&nbsp;půl hodiny přinesl Všudybyl, že&nbsp;pán s&nbsp;černou kočkou pod kabátem zahnul nahoru na&nbsp;Vinohrady.</span></p>
        <p class="chunk" data-nb-ref-number="16" data-nb-words="19" data-nb-chars="107"><span class="idea" data-nb-ref-number="17" id="idea17" data-nb-words="19" data-nb-chars="107">Za&nbsp;hodinu přihnal se&nbsp;Vševěd, že&nbsp;pán s&nbsp;černou kočkou pod kabátem sedí ve&nbsp;strašnické hospodě u&nbsp;sklenice piva.</span></p>
        <p class="chunk" data-nb-ref-number="17" data-nb-words="15" data-nb-chars="101"><span class="idea" data-nb-ref-number="18" id="idea18" data-nb-words="15" data-nb-chars="101">Mazzani, Valijse, Jakolev a&nbsp;Nevrley vskočili do&nbsp;připraveného automobilu a&nbsp;hnali se&nbsp;letem do&nbsp;Strašnic.</span></p>
        <p class="chunk" data-nb-ref-number="18" data-nb-words="27" data-nb-chars="174"><span class="idea" data-nb-ref-number="19" id="idea19" data-nb-words="27" data-nb-chars="174">„Hoši,“ řekl Mazzani, když tam dojeli, „zločince tak prohnaného se&nbsp;musíme zmocnit lstí. Nechte mne jednat.“ Přitom, chytrák, myslel jen na&nbsp;to, aby slíbenou odměnu dostal sám.</span></p>
        <p class="chunk" data-nb-ref-number="19" data-nb-words="36" data-nb-chars="243"><span class="idea" data-nb-ref-number="20" id="idea20" data-nb-words="36" data-nb-chars="243">Převlékl se&nbsp;tedy rychle za&nbsp;provazníka, který prodává provazy, a&nbsp;pustil se&nbsp;do&nbsp;hostince. Vidí tam sedět cizince v&nbsp;černých šatech, černovlasého, černovousého, bledých tváří a&nbsp;překrásných, třebaže tesklivých očí. To&nbsp;je&nbsp;on, pochopil detektýv ihned.</span></p>
        <p class="chunk" data-nb-ref-number="20" data-nb-words="61" data-nb-chars="397"><span class="idea" data-nb-ref-number="21" id="idea21" data-nb-words="61" data-nb-chars="397">„Pane siňore kavaljéro,“ začal na&nbsp;něj švadronit lámanou češtinou, „prodávám provazy, krásné, pevné provazy, nejsou k&nbsp;přetržení, nejsou k&nbsp;rozvázání, provazy jako ze&nbsp;železa.“ Přitom ukazoval své provazy, všelijak je&nbsp;rozkládal, natahoval, roztahoval, rozvíjel, přehazoval z&nbsp;ruky do&nbsp;ruky, ale přitom mu&nbsp;oči jen jen jely po&nbsp;tom, aby honem hodil kličku z&nbsp;provazů cizinci na&nbsp;ruce, zadrhl rychle a&nbsp;svázal.</span></p>
        <p class="chunk" data-nb-ref-number="21" data-nb-words="10" data-nb-chars="59"><span class="idea" data-nb-ref-number="22" id="idea22" data-nb-words="10" data-nb-chars="59">„Nepotřebuji,“ řekl cizinec a&nbsp;něco si&nbsp;psal prstem na&nbsp;stole.</span></p>
        <p class="chunk" data-nb-ref-number="22" data-nb-words="94" data-nb-chars="590"><span class="idea" data-nb-ref-number="23" id="idea23" data-nb-words="94" data-nb-chars="590">„Jen se&nbsp;podívejte, pane,“ drmolil Mazzani ještě horlivěji a&nbsp;přehazoval, natahoval, rozvíjel provazy ještě rychleji, „jen se&nbsp;podívejte, jak jsou dlouhé, jak jsou pevné, jak jsou tenké, jak jsou silné, jak jsou bílé, jak jsou dobré, jak jsou – jak jsou – Diavolo,“ vykřikl najednou úzkostí, „co to&nbsp;je?“ Jak ty&nbsp;provazy přehazoval a&nbsp;roztahoval, rozkládal a&nbsp;převracel, začaly se&nbsp;mu&nbsp;tak nějak divně do&nbsp;nich zaplétat ruce; a&nbsp;provazy se&nbsp;mu&nbsp;samy od&nbsp;sebe zadrhovaly, zakličkovaly, zaplétaly, zauzlovaly, svazovaly, stahovaly, a&nbsp;najednou (koukal jako blázen) má&nbsp;jimi sám ruce nadobro a&nbsp;pevně spoutány.</span></p>
        <p class="chunk" data-nb-ref-number="23" data-nb-words="102" data-nb-chars="594"><span class="idea" data-nb-ref-number="24" id="idea24" data-nb-words="102" data-nb-chars="594">Mazzani se&nbsp;až&nbsp;zapotil úzkostí, ale myslel si, že&nbsp;se&nbsp;ještě vyplete. Začal sebou kroutit a&nbsp;svíjet, házet a&nbsp;zmítat, skákal, shýbal se&nbsp;a&nbsp;točil se, aby se&nbsp;nějak z&nbsp;těch provazů vymotal, a&nbsp;přitom mlel pořád rychleji: „Podívejte se, podívejte se, jaká to&nbsp;je&nbsp;práce, jaká síla, jaká pevnost, jaká tuhost, jaká délka, jaká pružnost, jaká krása, jaké, panebože, provazy!“ A&nbsp;jak se&nbsp;tak kroutil a&nbsp;skákal, pořád pevněji a&nbsp;rychleji se&nbsp;kolem něho provazy otáčely a&nbsp;zavíjely, zadrhovaly a&nbsp;utahovaly, až&nbsp;bez dechu, spoután na&nbsp;rukou a&nbsp;na&nbsp;nohou, křížem krážem převázán a&nbsp;sešněrován, svalil se&nbsp;Signor Mazzani na&nbsp;zem.</span></p>
        <p class="chunk" data-nb-ref-number="24" data-nb-words="18" data-nb-chars="103"><span class="idea" data-nb-ref-number="25" id="idea25" data-nb-words="18" data-nb-chars="103">Cizinec seděl, ani brvou nepohnul, ani smutné oči nezvedl, jen jako by&nbsp;si&nbsp;prstem něco kreslil na&nbsp;stole.</span></p>
        <p class="chunk" data-nb-ref-number="25" data-nb-words="39" data-nb-chars="222"><span class="idea" data-nb-ref-number="26" id="idea26" data-nb-words="39" data-nb-chars="222">Zatím už&nbsp;detektývům venku bylo divné, že&nbsp;se&nbsp;Mazzani nevrací. „Mm,“ zvolal Jakolev odhodlaně a&nbsp;hnal se&nbsp;do&nbsp;hospody. Kouká – Mazzani leží svázán na&nbsp;zemi a&nbsp;za&nbsp;stolem cizinec, s&nbsp;hlavou svěšenou, si&nbsp;něco kreslí prstem na&nbsp;ubruse.</span></p>
        <p class="chunk" data-nb-ref-number="26" data-nb-words="4" data-nb-chars="27"><span class="idea" data-nb-ref-number="27" id="idea27" data-nb-words="4" data-nb-chars="27">„Mm,“ zabručel obr Jakolev.</span></p>
        <p class="chunk" data-nb-ref-number="27" data-nb-words="7" data-nb-chars="41"><span class="idea" data-nb-ref-number="28" id="idea28" data-nb-words="7" data-nb-chars="41">„Co tím,“ ptal se&nbsp;cizinec, „chcete říci?“</span></p>
        <p class="chunk" data-nb-ref-number="28" data-nb-words="6" data-nb-chars="37"><span class="idea" data-nb-ref-number="29" id="idea29" data-nb-words="6" data-nb-chars="37">„Že vás zatýkám,“ řekl Jakolev drsně.</span></p>
        <p class="chunk" data-nb-ref-number="29" data-nb-words="6" data-nb-chars="41"><span class="idea" data-nb-ref-number="30" id="idea30" data-nb-words="6" data-nb-chars="41">Cizinec jenom pozvedl své čarokrásné oči.</span></p>
        <p class="chunk" data-nb-ref-number="30" data-nb-words="38" data-nb-chars="224"><span class="idea" data-nb-ref-number="31" id="idea31" data-nb-words="38" data-nb-chars="224">Jakolev už&nbsp;napřahoval svou ohromnou pěst, ale před těma očima se&nbsp;mu&nbsp;dělalo nějak nevolno. I&nbsp;zastrčil obě ruce do&nbsp;kapes a&nbsp;povídá: „Já, tento, abyste šel raději dobrovolně. Koho já&nbsp;chytnu, tomu nezůstane celá kostička v&nbsp;těle.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./devatero_pohadek_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>